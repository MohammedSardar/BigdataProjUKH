


رۆژنامەکانی ئینگلتەرا کەوتنە باسی نزیک بوونەوەی یاریزان هاری ماگوایەری یانەی لیستەر سیتی لە مان یونایتدی ئینگلیزیەوە دوای ئەوەی بریکاری یاریزانەکە سەردانی ڕاهینانەکانی یانەی شەیتانە سوورەکانی کرد.
ستیڤین پیک، بریکاری بەرگریکارەکەی لیستەر، چووە سەردانی یانەی مان یونایتدو ڕەسمی هەموو جامەکان و نازناوەکانی گرت و لە ئەکاونتی شەخسی خۆی دا دایبەزاند .
چەندی ڕاپۆرتی ڕۆژنامەوانی ئەمڕۆ باسیان لە کۆتایی گرێبەستەکەی ماگوایەر و یانەی مان یونایتد کردوو و باس لەوە کرا کە تەنها بڵاو کردنەوەی ماوە بە فەرمی لە لایەن یانەکەوە.
ئەم یاریزانە ٢٦ ساڵە بە شێوەیەکی ناکاو دەست بەرداری ڕاهێنانەکانی یانەی لیستەر سیتی کرد و داوای لە بەڕێوبەرایەتی یانەکە کرد کە دەست بەرداری بن و لێ گەڕێن بڕوات.
جێگەی باسە کە یانەی لیستەر سیتی بڕی ٨٩ ملیون پاوندی داناوە بەرامبەر گۆاستنەوەی ئەم بەرگریکارە بۆ یانەی مان یونایتد لە وەرزی گواستنەوەی یاریزاناندا.



یاریگا- چیرۆکی ڕۆشتنی گاریس بەیڵ لە ڕیاڵ مەدرید بەردەوامیی هەیە و تا ئێستا ڕوون نییە چارەنووسی یاریزانەکە بە کوێ دەگات.لە چەند ڕۆژی ڕابردوودا هەموان بەپێی سەرچاوە جیاوازەکان چاوەڕێی رێکەوتنی کۆتایی نێوان کارگێڕیی مێرەنگیی یانەی گیانگسوی چینی بوون، بەڵام لە کۆتا ساتەکاندا ئاکامێکی نەبوو.دوای شکستی ڕێکەوتنەکە، سایتی Goalی عەرەبی بە پشت بەستن بە سەرچاوە ئیسپانییەکان، بڵاوی کردۆتەوە کە یاریزانە وێڵزییەکە بەشداریی مەشق و ڕاهێنانەکانی ڕۆژی دووشەممەی نەکردووە هیچ هۆکارێکی دیاریش بۆ ئەوە نییە.ئەوەش ڕوونکراوەتەوە، لە ئەگەری پێنەگەشتنی بۆندی دڵخوازی یانە شاهانەکە، ڕەنگە بەیڵ وەرزی داهاتووش هەر لە مەدرید بەردوامبێت. تاگڕیاڵ مەدرید، گاریس بەیڵ،



یاریگا- یانەی ئارسیناڵی ئینگلیزی خواستی نییە شوکردان موستافی لە یانەکەیدا بهێڵێتەوە و بۆ ئەو مەبەستەش داوای لێکردووە بە دوای یانەی داهاتوویدا بگەڕێت.ڕادیۆی بی بی سی بەریتانیی ڕاگەیاند کە سەرباری ئەوەی بەرگریکارە ئەڵمانییەکە داوای مانەوەی کردووە، بەڵام کارگێڕیی تۆپچییەکان نایەوێت و گفتوگۆشیان لەو بارەوە لەگەڵ موستافیدا کردووە.هەر هەمان سەرچاوە ئەوەشی وتووە کە بۆند پێشکەشی ئارسیناڵ کراوە لەلایەن یانە فەڕەنسییەکانەوە، بەتایبەت مۆناکۆ، هەروەها ڕۆمای ئیتاڵیی.  تاگئارسیناڵ، شوکردان موستافی،



یاریگا-لالیگای ئیسپانیا بۆ وەرزی داهاتوو بانکی سانتاندەر سپۆنسەری دەکات و بۆیە ناوەکەی گۆڕانکاری بەسەردا دێت.ماڵپەری لالیگای ئیسپانیا بڵاویکردەوە دوای ئەوەی لەگەڵ بانکی سانتاندەر گەیشتنە رێکەوتن بۆ سپۆنسەری کردن، لە وەرزی داهاتوو بە دواوە ناوی خولەکەیان بۆ لالیگا سمارت بانک گۆڕانکاری بەسەردا دێت.گرێبەستی نێوان یەکێتی تۆپی پێ ئیسپانیا و بانکی سانتاندەر بۆ ماوەی سێ وەرز دەبێت.































یاریگا- زەینەدین زەیدان ڕاهێنەری ڕیاڵ مەدریدی ئیسپانی دووپاتیكردەوە كەوا متمانەی تەواوی بە پێكهاتەكەی هەیە بۆ وەرزی نوێ.ڕیاڵ مەدرید بەردەوامە لە ئەنجامە خراپەكانی لە یاریە ئامادەكاریەكانیان بۆ وەرزی نوێ دوای ئەوەی لەسەر دەستی تۆتنهام تووشی شكستێكی دیكە هات.لە دوای یاریەكەیان زەیدان ووتی: ئێمە باشین، شتەكان ڕۆژ بە ڕۆژ باشتر دەبیت، دڵخۆش نیم بە شكستەكەمان بەڵام ئێمە باشتر بووین.سەبارەت بە گۆڵپارێزی سەرەكی زیزۆ ووتی: كیلۆر ناڤاس زۆر باشە، بەڵام هەموو شتێك ڕوونە، ئێمە. هەمووان لە هەمان یانەین.لە وەڵامی ئەو پرسیارەی ئایا یاریزانی نوێ دێننە ڕیزەكانیان ووتی:دەكرێت شتەكان بگۆڕێت تا كۆتایی مانگی 8 ، من متمانەم بە یاریزانی یانەكەم هەیە، ڕاستە یاریەكان بە خراپی دەستیان پێكرد بەڵام ئێمە متمانە لە دەست نادەین لەبەر ئەوە وەرزێكی دوور و درێژمان لە پێشە.سەبارەت بە سەفەرنەكردنی گاریس بەیڵ بۆ ئەڵمانیا ڕاهێنەرە فەڕەنسیەكە ووتی: گاریس بەیڵ نەهات لەگەڵمان لەبەر ئەوەی هەستی بە باشی نەدەكرد، دوای گفتوگۆ لەگەل پزیشكەكان بڕیارماندا كە نەیەت بۆ میونخ.هەروەها سەبارەت بە مانەوەی خامیس ڕۆدریگز ووتی: نازانم كە خامیس لە ڕیاڵ مەدرید دەمێنێتەوە یان نا وەرزی داهاتوو، من بۆ ئەوە لێرە نیم ، من لێرەم تەنها بۆ بیركردنەوە لە جامی ئۆدی. تاگزەیدان ڕیاڵ مەدرید



یاریگا-هەواڵی ئاڵوگۆڕی پاولۆ دیبالا و رۆمیلو لوکاکو لە نێوان مانچستەریونایتد و یوڤێنتۆس دا، چیتر تەنها پڕوپاگندەی میدیاکان نیە.بەگوێرەی سکای سپۆرت هەردوو یانە رێککەوتوون لەسەر گواستنەوەکە بەڵام ئەوەی ماوە رێککەوتنی نێوان دیبالا و شەیتانە سوورەکانە. ماریانۆی برای دیبالا ئێستا لە ئینگلتەرایە و لە گفتوگۆدان.پێشبینی دەکرێت لە چەند رۆژی داهاتوودا گواستنەوەکە یەکلابکرێتەوە. بە تایبەت کە دەگوترێت جگە لە دیبالا یۆڤی ئامادەیە پارە و یاریزانێکی دیکەش بداتە یونایتد.هەردوو هێرشبەرە بەلجیکی و ئەرژەنتینییەکە وەرزی رابردوو ئاستێکی خراپیان نیشاندا و متمانەی راهێنەرەکانیان لەدەستدابوو.



یاریگا-پۆلیسی بەڕازیل راگەیاند بەفەرمی کەیسێکیان دژی نێیمار داسیلڤا داخستووە کە سکاڵای لەسەر تۆمارکرابوو بە تۆمەتی دەست درێژی سێکسی بۆ سەر کچێک.بەگوتەی سکاڵاکەرەکە لە مانگی پێنج دا  نێیمار لە هۆتێلێک دەستدرێسی سێکسی کردووەتە سەری و چەند وێنە و ڤیدیۆیەکیش لەسەر ئەو بابەتە بڵاوکرایەوە بەڵام سەرەنجام دادگا رایگەیاند بەڵگەی پێویست لەبەردەست دا نیە.رووداوەکە کاریگەری گەورەی لەسەر نێیمار جێهێشت لە میانەی کۆپا ئەمێریکا و دەنگۆی ئەوەش هەیە یەکێک لە هۆکارەکانی  بڕیاری جێهێشتنی پاریس بێت لەلایەن ئەستێرە بەڕازیلییەکەوە. 



یاریگا-یەکێتی تۆپی پێی ئەرژەنتین رایگەیاند لیۆنێل سکالۆنی لە ئەرکی راهێنەرایەتی وڵاتەکەیان بەردەوام دەبێت بۆ پاڵاوتنەکانی جامی جیهانی ٢٠٢٢ی قەتەڕ.سکالۆنی بەشێک بوو لە ستافی راهێنەرایەتی ئەرژەنتین لە جامی جیهانی ٢٠٢٢ کە خۆرخی سامپاولی سەرکردایەتی دەکرد، بەڵام دواتر ئەو ئەرکە درا بە سکالۆنی و توانی ئەرژەنتین بگەیەنێتە قۆناغی پێش کۆتای کۆپا ئەمێریکا.ئەرژەنتین لە سێ یاری دۆستانەدا رووبەرووی چیلی و مەکسیکی و  ئەڵمانیا دەبێتەوە و دواتر لە ساڵی داهاتوودا کاروانی گەیشتن بە کۆتاییەکانی جامی جیهانی دەست پێدەکات.



یەکێتی تۆپی پێی جیهان ناوی ١٠ راهێنەری راگەیاند وەکو کاندید بۆ خەڵاتی باشترین راهێنەری ساڵ.بەشێکی دەنگدانەکە لەرێگەی دەنگی هاندەران دەبێت بەشێوەی ئۆنڵاین. براوەی خەڵاتەکەش لە بۆنەی دیاریکردنی باشترینەکان لە ٢٧-٩دا رادەگەیندرێن لە میلان.کاندیدەکاندیدیە دیشامب (فەڕەنسا)جەمیل بێلمادی (جەزائیر )مارسێلۆ گالاردۆ (ریڤەرپلەیت)ریکاردۆ گاریکا (پیرۆ)پیپ گواردیۆلا (مان سیتی)یۆرگن کلۆپ (لیڤەرپوول)ماوریسیۆ پۆچەتینیۆ (تۆتنهام)فێرناندۆ سانتۆس  (پۆرتوگال)ئێریک تێن هاگ (ئەجاکس)تیتێ (بەڕازیل)



یەکێتی تۆپی پێی جیهان ناوی ١٠ یاریزانی وەک کاندید بۆ باشترین یاریزانی ساڵ راگەیاند.ناوەکان بەگوێرەی ریزبەندی ماڵپەڕی فیفا :کریستیانۆ رۆناڵدۆفرانک دی یۆنگماتیاس دی لیختئێدین هازاردهاری کەینسادیۆ مانێکایلیان ئێمباپێلیۆنێل مێسیمحەمەد سەڵاحڤێرجل ڤان دایکدەنگدانی ئۆنڵاین لەرێی ماڵپەڕی فیفاوە تاوەکو ٢٠ رۆژی داهاتوو بەردەوام دەبێت، دواتر لە بۆنەیەکدا لە مانگی نۆ لە میلان ناوی براوەکان ئاشکرادەکرێن.



یانەی پاریس سانجیرمانی فەڕەنسی لە خۆ ئامادە کردندایە بۆ وەرزی نوێ لەگەڵ ڕاهێنەری بەتوانا، تۆماس تۆخیل، کە توانی وەرزی پێشوو ببێتە پاڵەوانی خولی فەڕەنسی بەڵام دیسانەوە شکستی هێنا لە خولی پاڵەوانەکانی ئەوروپا.
تۆخیلی ڕاهێنەر لە چاوپێکەوتنێکدا لە گەڵ یەکێک لە کەناڵە ئاسمانیەکان سەبارەت بە نەیماری بەڕازیلی ووتی،” نابێ پەلە بکرێت لە بابەتەکەی نەیمار دا ئەو دەبێت بە تەنیا ڕاهێنان بکات بەهۆی ئەو پێکانانەی کە هەیبووە و بەشداری یاریەکانی کۆبا ئەمەریکاشی نەکردبوو بەڵام لە کۆتایی دا هەر دەگەڕێتەوە بۆ ڕاهینانەکانی یانەی پاریس تا بەشداری وەرزی نوێ بکات.”
سەبارەت بە داهاتووی نەیمار لەگەڵ یانەکەشدا ووتی،” لە لایەن خۆمەوە هیچ شتیک نییە لە ئێستادا بۆ ڕۆشتنی و ئەو هەر یاریزانێکی یانەکەی ئێمەیەو ڕاهێنانیش لەگەڵ ئێمە دەکات و ئەگەر هەر شتێک هەبێت بۆ ڕۆشتنی لەم یانەیە ئەوا لە بەینی خۆی و بەڕێوبەرایەتی پاریس دەبێت.”
جێگەی باسە لەم دواییانەدا قسەو باسێکی زۆر دەکرا سەبارەت بە ڕۆشتنی نەیمار لە یانەی پاریس و چوونی بۆ یانەی بارسیلۆنا و یۆڤانتۆس بەڵام لە ئێستادا نازانرێت داهاتووی چۆن دەبێت.



چەند رۆژنامەیەکی وەرزشی فەڕەنسی لە چەند هەواڵێکدا بڵاویان کردەوە، ئەگەری مانەوەی نەیمار دا سیلڤای بەڕازیلی، لە یانەی پاریسی فەڕەنسی زۆر لە زیاد بوون دایە دوای کەم بوونەوەی ئەگەری گەڕانەوەی بۆ یانەی بارسیلۆنای ئیسپانی.
سەبارەت بە چەند هەواڵێک دەربارەی یانەی بارسیلۆنا، گوایە لە ئێستادا بەتەما نییە نەیمار بگەڕێنێتەوە ڕیزەکانی یانەکەی خۆیان لە دوای گرێبەست کردنی لەگەڵ یاریزانی فەڕەنسی ئەنتۆنیۆ گریزمان کە گرێبەستەکەی بڕی ١٢٠ ملیون یۆرۆ بوو.
رۆژنامەی لۆ پاریسیانی فەڕەنسی بڵاوی کردەوە، نەیمار پابەند بووە بە ڕاهێنانەکانی یانەی پاریس و بەشداری چەند چالاکیەکی یانەکەشی کردووە کە لە ئوسترالیا بەڕێوە چوو.
جێگەی باسە لەم دواییانەشدا نەیماری بەڕازیلی لە چەند کورتە ڤیدیۆیەکدا بڵاو کرایەوە لە ماڵپەری فەرمی یانەی پاریس و پیشانیان دا کە بەردەوامە لەگەڵ یانەکەو ڕاهێنانەکان ئەنجام دەدا.



تۆنی فرێکسا، ئەندامێکی پێشووی بەڕێوبەرایەتی یانەی بارسیلۆنا، ئامۆژگاری یانەکەی کرد بە دەست بەردار بوونیان لە گرێبەستی گەڕانەوەی نەیمار دا سیلڤای بەڕازیلی لە یانەی پاریسی فەڕەنسیەوە.
ئەم بابەتەی نەیمار هەر لە سەرەتای هاوینەوە هەموو ڕۆژنامەکانی بە خۆیەوە سەرقاڵ کردبوو سەبارەت بە گەڕانەوەی بۆ یانەی بارسیلۆنا سەرەڕای ڕەتکردنەوەی ئەم هەواڵانە لە لایەن بەڕێوبەرایەتی یانەکەوە.
فریکسا لە دیدارێکی ڕۆژنامەوانیدا باسی لەوەکرد،” دەتوانم نیو کاتژمێر باس لە هۆکارەکانی ئەوە بکەم بۆچی نابێت نەیمار بگەڕێتەوە و لە هەمووی گرنگتریش ئەوەیە لە ماوەی ئەم دوو ساڵەی یاری دەکات لە یانەی پاریس هەموو هەواڵێکی نەیمار دەبیستین بێ لە هەواڵی تۆپی پێ و ئاستی زۆر دابەزیوە.”
هەروەها بەردەوامیش بوو،” زۆرێک خەڵکان هەن لەناو یانەکە گوێ دەدەن بەم گرێبەستە و لە نێوان هەردوو یانەکەدان هەوڵ دەدەن بۆ ئەنجام دانی گرێبەستەکە ئەوەش تەنها لە پێناو پارەدا وا دەکەن”.
فریکسا وەک ڕەخنەیەک لە یانەی بارسیلۆنا باسی لەوە کرد کە دەبوو پێنچ ساڵ بەر لە ئێستا یانەکە بیر لە نۆژەن کردنەوی یاریگاکە بکاتەوە نەک پارەکانی بە فیڕۆ بڕوات.”
جێگەی باسە کە تۆنی فرێکسا ئەندامێکی چالاکی بەڕێوبەرایەتی یانەکە بووە لە سەردەمی، خۆان لابورتا و ساندرۆ ڕۆسێل و خۆی هەڵبژارد بۆ سەرۆکایەتی یانەکە لە ساڵی ٢٠١٥.



کۆکی، ئەتێرەی یانەی ئەتلەتیکۆ مەدریدی ئیسپانی، خۆشحاڵی خۆی دەربڕی بە بیرۆکەی بەدەست هێنانی خامێس ڕۆدریگێز لە یانەی ڕیاڵەوە لە وەرزی گواستنەوەی هاوینەدا.
تا ئێستا پشت ڕاست نەکراوەتەوە کە خامێس بەتەمای ماننەوە دەبێت لە یانەی ڕیاڵ یاخۆد دەست بەرداریان دەبێت و بەرەو یانەی ئەتلەتیکۆ یان ناپۆلی ئیتاڵی دەڕوات.
کۆکی لە دیدارێکی رۆژنامەوانیدا لەگەڵ کارینا سەرای ڕایگەیاند،” ئەو یاریزانێکی ڕیاڵە بەڵام یاریزانێکی زۆر بەتوانایەو نازانم بۆ داهاتووشی چی ڕوو دەدات”.
هەروەها لە قسەکانیشیدا ئەوەی ووت،” زۆر خۆشحاڵ دەبین بەهاتنی بۆ ڕیزەکانی یانەکەمان بەڵام گەر هاتوو نەشهاتە لای ئێمە هەر ئاواتی سەرکەوتنی بۆ دەخوازم لە ژیانی وەرزشیدا.”



١-٠

٢-٠




١-٠

٢-٢












یاریگا-دۆکیومێنتاریەکی تایبەت لەبارەی ژیانی لیۆنێل مێسیەوە لە سەرەتای دەستپێکردنی لە بارسێلۆنا تا ئێستا و لە چاوی یاریزان و ڕاهێنەرانەوە باسی بەراوردەکانی نێوان مێسی و ڕۆناڵدۆ دەکرێت تیایدا.



















یاریگا- ڕاپۆرتە هەواڵییەکان لە ئیتاڵیاوە زانیارییان داوە پاولۆ دیبالا مانچستەر یونایتدی لەپێناو ئینتەر میلاندا ڕەت کردۆتەوە.ڕۆژنامەی کۆرێری بڵاوی کردۆتەوە کە هێرشبەرە ئەرجەنتینییەکە ڕۆژی پێنجشەممە لەگەڵ ماوریسیۆ ساری ڕاهێنەری کۆدەبێتەوە بۆ زانینی پێگەکەی لە داهاتووی لەگەڵ یوڤی.بە گوێرەی هەمان سەرچاوە، ڕەتکردنەوەی مانچستەر بە ئاڵوگۆڕیی لەگەڵ لوکاکوی هێرشبەری شەیتانە سوورەکان، واتا هەڵبژاردنی ئینتەر میلان وەک وێستگەی داهاتووی، ئەوەش لە بەرامبەر ئاڵوگۆڕ پێکردنی لەگەڵ ماورۆ ئیکاردی هاونیشتیمانیی.بۆ زانین، بازاڕی گواستنەوەکان لە ئینگلتەرا سەرەتای وەرزی نوێ کۆتایی دێت، ئەوەش واتا تەنها نۆ ڕۆژیتری ماوە. هەرچی ئیتاڵیاشە، کۆتایی ئەم مانگە بازاڕەکە دادەخرێت. تاگپاولۆ دیبالا یوڤێنتوس،



یاریگا- كەریم بنزیما ئەستێرەی ڕیاڵ مەدرید دووپاتیكردەوە كە بردنەوەكەیان لە فەنارباخچەی توركی زۆر گرنگ بووە بۆیان لە یاری دیاریكردنی پلەی سێیەمی و چوارەمی جامی ئۆدی.هێرشبەرە فەڕەنسیەكە لە یاریەكەدا توانی هاتریك تۆمار بكات و بە ئەنجامی 5-3 یاریەكە لە فەنارباخچە ببەنەوە.لەلێدوانەكانی دوای یاریەكەیان بنزیما ووتی: زۆر گرنگ بوو بۆمان كە یاریەكەمان بردەوە، بەڵام ئەم یاریانە تەنها ئامادەكاریەكانە بۆ وەرزی نوێ ، ئەوەی گڕنگ بێت ئەوەیە بە باشی ئامادە بین بۆ وەرزی نوێ ، ئێمە ئێستا زۆر باش ئامادەین، هەموو شتێك بە باشی ئەڕوا، بەردەوام دەبین لە ئامادەكاریەكانمان تا سەرەتای وەرز.سەبارەت بە ئەگەری هاتنی پۆل پۆگبا هێرشبەرەی یانە شاهانەكە ووتی: من ناتوانم باس لەو شتانە بكەن، یاریزانەكان كە لێرەن زۆر باشن، ئێمە هەموومان ئامادەین تا بگەینە لووتكە.سەبارەت بە شكستەكەیان بەرامبەر ئەتلەتیكۆ ووتی: بێگومان شتێكی ئاساییە كە هاندەران ڕەخنە بگرن، ئێمە ئێستا هەوڵی باشتركردن و بەرزكردنەوەی ئاستمان دەدەین، ئەوە لە ڕابردوو بوو ئێستا ئێمە بەردەوامین لە بەرزتر كردنەوەی تواناكانمان. تاگڕیاڵ مەدرید كەریم بنزیما



یاریگا- یانەی میلانی ئیتاڵی ئەمڕۆ ڕایگەیاند كەوا هێرشبەری یانەی لیلی فەڕەنسی ڕافائیل لیاوی گواستەوە ڕیزەكانی.لە چەند ڕۆژی ڕابردوودا پاتریك كرۆتۆنی هێرشبەری یانە ئیتاڵیەكە پەیوەندی بە یانەی وڵڤەرهامبتۆنی ئینگلیزیەوە كرد.پەڕە فەڕمیەكانی ئەیسی میلان ئەوەیان ئاشكرا كرد كەوا بە شێوەیەكی فەڕمی هێرشبەری پێشووی یانەی لیل ڕافائیل لیاو پەیوەندی بە ڕیزەكانی یانەكەوە كرد.هەروەها بە پێی سەرچاوە ڕۆژنامەوانیەكان بڕی گرێبەستەكەی 30 ملیۆن یۆرۆ و 5 ملیۆن گۆڕانكاری دەبێت. تاگئەیسی میلان ڕافائیل لیاو



یاریگا- یانەی ئەرسیناڵی ئینگلیزی بەشێوەیەكی فەڕمی نیكۆلاس پیپی یاریزانی لیلی فەڕەنسی گواستەوە ڕیزەكانی.پێگەی فەڕمی ئەرسیناڵ ڕایگەیاند كەوا یاریزانە كۆتدیڤواریەكە بەشێوەیەكی فەڕمی پەیوەندی بە یانەكەوە كردووە.یاریزانە 24 ساڵانەكە بە بڕی 80 ملیۆن یۆرۆ پەیوەندی بە یانەكەوە كردووە.بەوەش یاریزانەكە دەبێتە گرانترین یاریزانی مێژووی ئەرسیناڵ كە پێشتر ئۆبامیانگ بوو بە بڕی 60 ملیۆن یۆرۆ. تاگئەرسیناڵ نیكۆلاس پیپی



یاریگا-دانی ئەلڤێز بەرگریکاری بەئەزموونی بەڕازیلی سەرەنجام گەڕایەوە وڵاتەکەی و پەیوەندی بە ساوپاولۆوە کرد.ئەلڤێز سەرکردایەتی بەڕازیلی کرد بۆ بەدەستهێنانی کۆپا ئەمێریکا لە هاوینی ئەمساڵدا و سەرەڕای ئەوەی تەمەنی گەیشتووەتە ٣٦ ساڵ ئاستێکی بەرزی نیشاندا.بەڵام هەڵکشانی تەمەنی بووە هۆی ئەوەی هیچ یانەیەکی گەورەی ئەورووپا هەوڵی بۆ نەدات و بەرەبەیانی ئەمڕۆش ساوپاولۆ رایگەیاند گرێبەستێکیان بۆ سێ وەرز لەگەڵ واژۆکردووە.دانی لە ٢٠٠٢دا گەیشتە ئەورووپا و پاش کاروانێکی دوورودرێژ لەگەڵ سیڤیلیا،بارسێلۆنا،یوڤێنتۆس و پاریس وەکو هەڵگری ژمارەی پێوانەیی زۆرترین ناسناوی فەرمی ئەورووپای جێهێشت.



یاریگا- لە ماوەی چەند ڕۆژی ڕابردوودا بابەتی ڕێککەوتنی هەردوو یانەی ڕیاڵ مەدرید و ئەژاکس گەرمگوڕتر بووە سەبارەت بە گواستنەوەی دۆنی ڤان دی بیکی هۆڵەندیی.ئەمڕۆ ڕۆژنامەنووسی وەرزشیی مارسێلۆ بێچلەر لە پێگەی Bleacher Report Football زانیاری بە پێگەکە داوە کە ئەژاکس ڕەزامەندیی پیشانداوە بە ئۆفەرەکەی ڕیاڵ بۆ گواستنەوەی ناوەڕاستکارە هۆڵەندییەکە.بەپێی ئەم هەواڵە، وا لێکدراوەتەوە کە چیتر پۆڵ پۆگبای فەڕەنسیی لە پلانەکانی گواستنەوەی یانە شاهانەکەدا نابێت و ئەو پرۆسەیە کۆتا پێدەهێنێت. تاگئەژاکس، ڕیاڵ مەدرید، ڤان دی بیک،



کیلیان مباپێ، ئەستێرەی یانەی پاریس سانجێرمانی فەڕەنسی، لە دیدارێکی رۆژنامەوانیدا پێش یاری سۆپەری فەڕەنسی بەرامبەر یانەی لیل ڕایگەیاند، حاڵی زۆر باشەو ئارەزووی پێشکەش کردنی ئاستێکی بەرزی هەیە هەر لە سەرەتای ئەم وەرزە نوێیەوە.
رۆژی شەممە یەکەم ڕۆژی یاری کردنی یانەی پاریس دەبێت لە جامی سوپەری فەڕەنسی لە وەرزی نوێدا بەرامبەر یانەی رێن
لە پێش یاریەکەی دوێنێشدا لە لێدوانەکەیدا باسی لە حاڵی خوی و ئاستی یانەکەشی کرد کە بەچەندین بابەتەوە سەرقاڵن.
لە قسەکانیدا ووتی،” من حاڵم زۆر باشەو هەست بە هێزێکی باش دەکەم تیامدا و ئارەزووی دەرخستنی تواناکانمم هەیە.”
هەروەها لە قسەکانی بەردەوام بوو ووتی،” ئەمەوی لەگەڵ یاریزانی گەورەدا یاری بکەم تا بتوانم ئاستم زیاتر دەربخەم و سوود لە تواناکانیان وەربگرم وەک کاڤانی و هەروەها نەیمار کە زۆر خۆشحاڵ دەبم گەر بێت و بمێنێتەوە لە یانەکە.”
جێگەی باسە کە یانەی پاریس سانجێرمان لە وەرزی پێشوودا شکستی هێنا بەرامبەر یانەی ڕێن و یاری بەیانیشی هەر بەرامبەر هەمان یانە دەبێت.



چەند کەسایەتێەک لە بەڕێوبەرایەتی یانەی مان سیتی ئینگلیزی تووشی سەرسامی بوون دوای لێدوانەکەی ڕاهێنەری یانەی لیڤەرپولی ئینگلیزی، یۆرگن کڵۆب.
کڵۆب لە لێدوانێکی رۆژنامەوانیدا ئەوە ڕاگەیاند، لە وەرزی گواستنەوەی یاریزانانی هاوینەدا ئەو ئازادیەی پارە سەرف کردنی نییە وەک لەوەی کە لە یانەی مان سیتی دەکرێت.
عمەر برادە، بەڕێوبەری هونەری یانەی مان سیتی ئینگلیزی لە وەڵامی ئەم لێدوانەی کڵۆب دا ووتی،” لێدوانەکەی کڵۆب زۆر بێ بنەمایانەیەو بەس قسەیە و هێچ ڕاستگۆییەکی تیا نییە.”
هەروەها بەردەوام بۆ لە قسەکانی و ووتی،”بابەتی گواستنەوەی یاریزانان شتێکی تایبەتەو نابێت لە خۆیەوە قسە بکا لەسەر یانەکان و باسی گواستنەوەی یاریزانەکانی بکا، ئەو لە لێدوانەکانی دا باسی چۆنێتی گوااستنەوەی یاریزانانی چوار یانەی ئەوروپا دەکات و هیچ پەیوەندی بەوەوە نییە.”
براد ئەوەشی باس کرد،” کڵۆب ڕکابەرێکی زۆر بەتوانایەو تووشی سەرسامی بووین بە قسەکانی، هەر یانەیەک بە پێ توانای خۆی پارە سەرف دەکات لە وەرزی گواستنەوەدا نەک بە ئارەزووی خۆی.”
ووتیشی،” جوان نییە یانەی مان سیتی و بارسیلۆنا و ڕیاڵ و پاریس لە یەک ئاستدا دابنرێت چونکە هەر یانەیەو دەست بەو کارە دەکات کە بەڕاستی دەزانێت و هەمووی وەک یەک نییە.”
جێگەی باسە کە کڵۆب لە لێدوانەکەی دا باسی ئەوەی کردبوو کە بەس یانەی مان سیتی و بارسیلۆنا و ڕیاڵ و پاریس دەتوانن پارەی زۆر سەرف بکەن لە وەرزی گواستنەوەدا.



یانەی مان یونایتدی ئینگلیزی خۆازیاری گرێبەستە لەگەڵ ئەستێرەیەکی نوێ یانەی یۆڤانتۆسی ئیتاڵی کە پێ دەچێت شتەکان لەسەر بڕیارەکەی پاولۆ دیباڵا نەوەستێت سەبارەت بە چوونی بۆ یانەی مان یونایتد لە ماوەی ڕابردوودا.
چەند ڕۆژنامەیەکی ئیتاڵی و ئینگلیزی ئەو هەواڵەیان بڵاو کردەوە کە وا گرێبەستی چوونی پاولۆ دیباڵا بۆ مان یونایتد و ڕۆمێلۆ لۆکاکۆ بۆ یانەی یۆڤانتۆس لە جەند کاتژمێری داهاتوو دا بڵاو دەکرێتەوە.
سەبارەت بە ڕۆژنامەکان مان یونایتد بە کۆتایی ئەم گرێبەستە نەوەستاوەو لە هەوڵ دایە بۆ بەدەست هێنانی یاریزانێکی کەی یانەی یۆڤی ئیتاڵی و کە پێ دەچێت گۆڵکار، ماریۆ ماندزۆگێتچ بێت.
جێگەی باسە ماندزۆگێتچ لە وەرزی ڕابردوودا ئاستێکی زۆر بەرزی نواندووە و بوەتە سەرنجی زۆر لە یانەکان بەڵام لە ئێستادا گرێبەستی یانەی مان یونایتد لە هەمووی بەهێزترە و نازانرێت داهاتووی بەرەو کوێوە دەڕوات.



مارکۆ فاسۆنی، بەڕێوبەری وەرزشی پێشووی یانەی میلان لە دیدارێکی رۆژنامەوانیدا ڕایگەیاند، ڕۆناڵدۆ لە گفتوگۆدا بوو لەگەڵ یانەی میلان دا بۆ بەدەست هێنانی تواناکانی پێش ئەوەی گرێبەست بکات لەگەڵ یانەی یۆڤی ئیتاڵی.
هەروەها لە قسەکانی دا ووتی،” دەمانتوانی گرێبەست لەگەڵ ڕۆناڵدۆ بکەین بەڵام یانەی یۆڤی زۆر لە ئێمە بە تواناتر بوو لە بەدەست هێنانی ئەم یاریزانە لە ڕووی پارە و بەڕێوبەرایەتی و ڕازی کردنی یاریزانەکە.”
هەروەها ووتی،” کاتی مانەوەم لە یانەی میلان زۆر شت ڕووی دا کە لێ تێ نەدەگەشتم و هەموو هێزو توانایەکێشم نەبوو تا بتوانم ڕۆناڵدۆ ڕازی بکەم بێتە ڕیزەکانی یانەی میلان.”
جێگەی باسە کە ئێستا ڕۆناڵدۆ نازناوی باشترین یاریزانی ئیتاڵیای پێ بەخشرا و یانەکەشی بووە پاڵەوانی خولی ئیتاڵی.



یاریگا- ڕاپۆرتە هەواڵییەکان بڵاویان کردەوە تورکی ئال شێخ، سەرۆکی پێشووتری یانەی پیرامێدزی میسڕی، گەشتووەتە ڕێککەوتنی کۆتایی بۆ کڕینی یانەی ئالمیریای ئیسپانیی.ڕۆژنامەی لا ڤۆز دی ئالمیریای ئیسپانیی بڵاوی کردەوە کە ئەمڕۆ هەینی واژۆی کۆتایی ڕێککەوتنەکە ئەنجام دراوە و ڕۆژی دووشەممەی داهاتوو یانە نوێیەکەی پێ دەستپێردرێت.بەپێی زانیارییەکان، ئال شێخ نزیکەی 20 ملیۆن یۆرۆی داوە و لەگەڵ ئافۆنسۆ گارسیای سەرۆکی ئالمیریا هەموو بابەتە یاساییەکانیان یەکلایی کردۆتەوە و تەنها ڕاگەیاندنی فەرمیی ماوە.یانەی ئەلمیریا لە ئێستادا لە خولی پلە دووی ئیسپانیادایە، چەند جارێکیش خۆی گەیاندۆتە پلە نایابی یانەکانی ئیسپانیا، ناسراو بە لالیگا. تاگئەلمیریا، ئیسپانیا، تورکی ئال شێخ،



یاریگا- تۆزێک پێش ئێستا یانەی زێنیت سانت پێترسبێرگی ڕووسی لە پێگە فەرمییەکانی خۆیەوە گواستنەوەی ماڵکۆمی لە بارسێلۆناوە بۆ ڕیزەکانی ڕاگەیاند.بە گوێرەی زانیارییەکان، یانە ڕووسییەکەکە بڕی 40 ملیۆن یۆرۆی وەک بەهای یاریزانە بەڕازیلییەکە داوە بە بارسێلۆنا، ئەوە و کۆی پێنج ملیۆنیتری گۆڕانکارییەکان.ماڵکۆم وەرزی 2018/19 لە یانەی بۆردۆوە ڕووی کردە بارسێلۆنا بە بڕی 41 ملیۆن یۆرۆ بۆ ماوەی پێنج وەرز. لەو ماوەیەشدا ماڵکۆمی تەمەن 22 ساڵ، لە کۆی 24 یاری بە درێسی بلاوگراناوە، تەنها 4 گۆڵی تۆمار کردبوو. تاگبارسێلۆنا زێنیت، ماڵکۆم،



یاریگا- یەکێتی تۆپی پێی ئەورووپا ‘یوفا’ بە فەرمیی ستیفانێ فراپارتی خانمە ناوبژیوانی فەڕەنسیی دیاری کرد بۆ بەڕێوەبردنی یاری جامی سوپەری ئەورووپی.یارییەکە، چامی 44هـەمینی جامەکەیە و لە 14ی ئەم مانگە لە نێوان لیڤەرپووڵی پاڵەوانی چامپیۆنسلیگ و چێڵسی پاڵەوانی یۆرۆپالیگ بەڕێوە دەچێت، کە بۆنەیەکی ساڵانەیە و یوفا پێی هەڵدەستێت، هەردوو پاڵەوانی پاڵەوانێتییە ئەورووپییەکە پێک دەگەن.فراپارتی خانمە ناوبژیوان، پێشتر مانگی ئەپرێڵی ئەمساڵ یارییەکی پیاوانی لە خولی فەرەنسیی بەڕێوە برد. ناوبژیوانە فەڕەمسییە بە یاریدەدەرێتی هەردوو خانمی هاوکاری یارییەکە بەڕێوە دەبەن، ئەوانیش مانوێلا نیکۆلاسی هاونیشتیمانیی و میشێلی ئونێلی ئێرلەندیی کە لە مۆندیالی 2019ی ئافرەتان لە فەڕەنساش یاریدەدەری، سەرپەرشتی یاری کۆتایی جامەکەیان کرد.  تاگجامی سوپەری ئەورووپی، چێڵسی ستیفانێ فراپارت، لیڤەرپووڵ، ناوبژیوان، یوفا،



یاریگا–
ڤان دێ بیك، ناوەڕاستکاری هەڵبژاردەی هۆڵەندا و یانەی ئایاکسی ئەم وڵاتە هەوڵەکانی یانەی ریال مەدرید بۆ گواستنەوەی ئاشکرا دەکات.ناوەڕاستکارەکەی یانە هۆڵەندیەکە لە چاوپێکەوتنێکدا لەگەڵ فاکس سپۆرت گووتی ” راستە یانە ئیسپانیەکە هەوڵی گواستنەوەم دەدات، بەڵام راگەیاندنەکان زۆر پەلەیانە و هەندێ شتی ناراست بڵاو دەکەنەوە کە من ناچار نیم قسە لەسەر راستی و درووستی ئەوان بکەم “.ڤان دێ بیك ئەوەشی گووت کە تاوەکو ئێستا هیچ شتێک یەکلا نەبۆتەوە و ئەو تەنها بیر لە یاری یانەکەی دەکاتەوە. تاگڤان دێ بیک



یاریگاـ
پێپ گواردیۆلا، راهێنەری یانەی مانچێستەر سیتی ئینگڵاند چوونی لێرۆی سانێ بۆ ریزەکانی بایرن میونشن رەتدەکاتەوە.راهێنەرە ئیسپانیەکە لە کۆنگرەی رۆژنامەوانی پێش یاری قەلغانی خێرخوازی بەرامبەر لیڤەرپول سەبارەت بە یاریزانە ئەڵمانیەکەی یانەکەی گووتی ” سانێ تاوەکو ئێستا داوای جیابونەوەی نەکردووە و دەیەوێت لەگەڵ ئێمە بەردەوام بێت، ماوەیەک پێش نزیک بوو لە نوێکردنەوەی گرێبەستەکەی، بەڵام پرۆسەکە دواخرا بۆ کاتێکی دیکە “.پێپ ئەوەشی نەشاردەوە ئەوان نایانەوێت رێگری لە مانەوەی ئەو یاریزانانە بکەن کە نایانەوێت لەگەڵیان بەردەوام بن، بەڵام سەرەتا پێویستە لەگەڵ بەرپرسانی یانە قسە بکەن. تاگلێرۆی سانێ



یاریگا–
کلۆد ماکالێلێ، یاریزانی پێشووی هەڵبژاردەی فڕەنسا و یانەی چێڵسی وەکو بەرێوەبەرئ هونەری یاریزانە لاوەکانی یانەکەی پێشووی دەست نیشانکرا.ماڵپەری فەرمی یانە لەندەنیەکە بڵاویکردەوە ناوەڕاستکاری پێشووی یانەکەیان وەکو بەرێوەبەری هونەری یاریزانە لاوەکان دەست نیشانکراوە و لەمەودوا سەرپەرشتی ئەو یاریزانانە و هەروەها ئەو یاریزانانەی بە شێوەی کاتی یانەکەیانیان جێهێشتووە و لە یانەکانی دیکە یاری دەکەن دەکات.ماکالێلێ دوسی دەست نیشان کردنی لە پۆستە نوێیەکەیدا رایگەیاند خۆشحالم بەم پۆستە و هیوادارم بتوانم کاریگەرم لەسەر ئەو یاریزانانە هەبێت. تاگکلۆد ماکالێلێ



فیلیپ کۆتینیۆ، ئەستێرەی یانەی بارسیلۆنا، بە یەکێک لە گرانترین گرێبەستەکانی یانەی بارسیلۆنا دا دەنرێت کە بڕەکەی گەشتە ١٤٠ ملیون یۆرۆ لە ساڵی ٢٠١٨ دا.
ماڵپەری سپۆرتی ئیسپانی لە هەواڵێکدا بڵاویان کردەوە، یانەی بارسیلۆنا نایەوێت زەرەرمەند بێت لە فرۆشتنەوەی ئەم یاریزانە.
هەر لەبەر ئەو هۆکار، یانەی بارسیلۆنا لە ئێستادا بیر لەوە دەکاتەوە کە بە شێوەی خۆاستن بیدات بە یانەیەک لەگەڵ مەرجی فرۆشتنی و ئەمەش کاتێک بوو کە لەگەڵ بریکاری یاریزانەکە قسە کرا لە لایەن یانەی بارسیلۆناوە.
یانەی مان سیتی و یونایتدی ئینگلیزی ئەم یاریزانەیان وەک یەکێک لە پاڵێوراوەکان دانا بۆ وەرزی داهاتوو بەڵام هیچ هەوڵێکیان نەدا بۆ گرێبەست لەگەڵ ئەم یاریزانە ٢٧ ساڵە.
کۆتینیۆ لە دیدارێکی رۆژنامەوانیدا ئەو بیرۆکەیەی ڕەتکردەوە، بە شێوەی ئاڵوگۆڕ کردن بچێتە یانەی پاریسی فەڕەنسی بەرامبەر نەیمار دا سیلڤای بەڕازیلی و ڕەتیشی کردەوە بچێتە خولی سینی لە ئێستادا.



ئەدینسۆن کاڤانی، ئەستێرەی یانەی پاریسی فەڕەنسی، لە دیدارێکی رۆژنامەوانیدا ڕایگەیاند، نەیمار دا سیلڤای بەڕازیلی هیچی لە تواناکانی و ئاستە بەرزەکەی بۆ یانەی پاریسی فەڕەنسی پێشکەش نەکردووە و بەم هەواڵەش چەند ئاماژەیەکی بۆ داهاتووی نەیمار کرد بە تایبەتی لە دوای ئەو دەنگۆیانەی کە هەیە سەبارەت بەگەڕانەوەی بۆ یانەی بارسیلۆنا.
هەروەها لە قسەکانیدا ئەوەشی ووت،” نەیمار زۆری ماوە پێشکەشی یانەی پاریسی بکات و ئەو ئەستێرەی ماراکانایەو زۆر توانای زیاتری پێێە تا پیشانی یانەکەی بدات.”
کاڤانی لە لێدوانێکی دا لە ڕۆژنامەی لۆبارزیان پرسیاری لێ کرا سەبارەت بە داهاتووی نەیمار لەگەڵ یانە فەڕەنسیەکەدا و لە وەڵامدا ووتی،” هیوادارم سوود لەم بابەتانەی لەم دواییەدا ڕووی دا وەربگرێت وەک کەسایەتیەک و ئەو هێشتا زۆری ماوە لە یانەی پاریس دەریبخات و دڵنیام زۆر لەوە زیاتری پێ دەکرێت بۆ یانەکەی خۆی.”
سەبارەت بە داهاتووی خۆشی ووتی،” ڕاستە ئاستی من لە وەرزی پێشوودا وەک و پێویست نەبوو و من لەگەڵ یانەکەشدا قسەم کردووەو من بەس بەڵێنم بە جەماوەر نەداوە کە ئاستێکی باشتر پێشکەش بکەم بەڵکو بەڵێنم بە خۆشم داوە.”



چەند ڕاپۆرتێکی رۆژنامەوانی دووپاتیان کردەوە، یانەی میلانی ئیتاڵی گرنگی دەدات بە، ڕۆدریگۆ دی بولی ئەرجەنتینی و یاریزانی ناوەندی یانەی ئۆدینێزی.
سەبارەت بە رۆژنامەی کۆریری دیلا سێرای ئیتاڵی، یانەی میلان پرس و ڕای کردووە سەبارەت بە گرێبەست کردن لەگەڵ ئەم یاریزانە لاوە و لە وەڵامدا یانەی ئۆدینێزی داوای ٤٠ ملیونی کردووە بەرامبەر بەدەست بەردار بوونیان لە تواناکانی یاریزانەکە.
دی بولی ٢٥ ساڵ، ئاستێکی زۆر باشی نواند لە گەڵ هەڵبژاردەکەی، ئەرجەنتین، لە یاریەکانی کۆبا ئەمەریکای ٢٠١٩ کە هەڵبژاردەکەی توانی پلەی سێهەم بەدەست بهێنێت و بووە هۆی دەرکەوتنی خۆشی.



یانەی یۆڤانتۆسی ئیتاڵی داوایەکی فەرمی یانەی ئەرسناڵی ئینگلیزی ڕەتکردەوە سەبارەت بە گرێبەست کردن لەگەڵ بەرگریکار، دانێلی ڕۆگانی.
یانەی ئەرسناڵ بەدوای گرێبەستێ بەرگریکارێک دەگەڕێت بۆ یانەکەی ئەمەش بە فەرمانی ڕاهێنەری ئیسپانی ئۆنای ئیمری.
چەند ڕاپۆرتێکی رۆژنامەوانی دووپاتیان کردەوە، یانەی ئەرسناڵ داوایەکی فەرمی ناردووە بۆ یانەی یۆڤانتۆس تا بتوانن ئەم یاریزانە لاوە بهێننە ڕیزەکانی خۆیانەوە بە شێوەی خۆاستن بۆ دوو وەرز لەگەڵ مەرجی کڕیین دا.
لەگەڵ ئەوەی یانەی یۆڤانتۆس لە ئێستادا زۆر پێویستی بە تواناکانی ڕۆگانی نییە و لە یەدەکدا دانراوە بەڵام پێ دەچێت ساری ڕاهێنەر لەم وەرزەدا بە پێنچ بەرکریکار یاری بکات بەهۆی نا ئامادە بوونی جۆرجیۆ کلینی.
جێگەی باسە کە ئەم یاریزانە لاوە دەیەوێت لە یانەی یۆڤی بمێنێتەوە و چانسی زیاتری پێ بدرێت لە وەرزی نوێدا.



یاریگا-نگۆلۆ کانتی فەڕەنسی و یاریزانی یانەی چێڵسی ئینگلیزی کۆتایی بەهەموو دەنگۆکان هێاو مانەوەی خۆی لە یانە لەندەنیەکەدا ڕاگەیاند.کانتی بەهۆی ئەو پێکانەی لە یاری کۆتایی یۆرۆلیگدا دژی ئارسیناڵ تووشی هات، نەیتوانی بەشداری یاریە ئامادەکاریەکانی یانەکەی بکات، بەڵام دوای چاکبوونەوەی و گەڕانەوەی بۆ مەشقەکانی یانەکەی ڕایگەیاند “لەبارەی چوونی من بۆ پاریس هیچ شتێک ڕاست نییە و تەنها پڕوپاگەندەی ڕۆژنامەکانە، من لە چێڵسی دڵخۆشم و دەمێنمەوە”.نگۆلۆی تەمەن ٢٨ ساڵان نازناوی پریمەرلیگی لە وەرزی ٢٠١٥-١٦ لەگەڵ یانەی لیستەر سیتی بەدەستهێناو دواتر پەیوەندی بەیانەی چێڵسیوە کرد، هەر لە وەرزی دواتر دووبارە بەدوای یەک بووەوە پاڵەوانی پریمەرلیگ، بەڵام ئەمجارەیان بەدرێسی یانەی چێڵسی بوو، جیا لەوەش لەمساڵدا لەسەر حسابی یانەی ئارسیناڵ بوونە پاڵەوانی یۆرۆلیگ.



یاریگا- كیلیان مباپێ ئەستێرەی پاریس سان جێرمانی فەڕەنسی دووپاتیكردەوە كەوا هەست بە باشیەكی زۆر دەكات و دەیەوێت بەردەوام بێت لە پیشاندانی ئاستە بەرزەكەی لە وەرزی نوێ.ئەمڕۆ پاریس سان جێرمان یەكەم یاری فەڕمی خۆی ئەنجام دەدات لەم وەرزە لە یای یاری سوپەری فەڕەنسی بەرامبەر ڕین.لە كۆنگرەی پێش یاریەكە مباپێ ووتی: هەست دەكەم لە ئاستێكی زۆر باشدام، لە توانامدا هەیە ڕۆژ بە ڕۆژ باشتر بم.بەردەوام بوو ووتی: دەمەوێت هەموو كات لەگەل یاریزانە گەورەكان یاری بكەم، ئەوە وام لێدەكات بەهێزتر بم، وەك كاڤانی یەكێكە لە یاریزانە گەورەكان بێگومان، هەروەها نەیمار هیوادارم لە یانەكەمان بەردەوام بێت و نەڕوات.هەروەها ووتیشی: لە یاری سوپەر بەوپەڕی هێز و توانامانەوە دەچینە نێو یاریگا بۆ بردنەوەی نازناوەكە، بێگومان بردنەوەی ئەو نازناوە پاڵپشتیەكی گەورە دەبێت بۆمان پێش دەستپێكردنی وەرزی نوێ. تاگپاریس سان جێرمان كیلیان مباپێ



یاریگا- لە ڕۆژێکی وەک ئەمڕۆ و لەساڵی ٢٠١٧ نەیمار داسیلڤای بەڕازیلی بەبڕی ٢٢٢ ملیۆن یۆرۆ لەیانەی بارسێلۆنای ئیسپانیەوە گواسترایەوە بۆیانەی پاریس سان جێرمانی فەڕەنسی.ئەم گرێبەستە تا دوا چرکەکانی ڕاگەیاندنیشی چاوەڕوان نەکراو بوو، هیچ کەس پێی وانەبوو ئەستێرە بەڕازیلیەکە یەکێک لە گەورەترین یانەکانی مێژوو جێبهێڵێت و ڕوو لە خولێکی لاواز بکات، بەڵام هەموو ئەمانە ڕوویاندا و نەی ماوەی ٢ وەرزە درێسی پاریسیەکان دەپۆشێت.دڵخۆشی نەیمار لەگەڵ پاریس زۆری نەخایاند، بەهۆی شکستە گەورەکانیان لە چامپیۆنزلیگ و بەدەست نەهێنانی ئەنجامێکی باش لەگەڵ یانەکەی، وردە وردە بێزاری پێوە دیارکەوت، بەتایبەت کە بووە هۆی ئەوەی لە ڕکابەریکردنی بەدەستهێنانی نازناوی باڵۆن دۆریش دوور بکەوێتەوە، ئەمانەش هۆکارن بۆ پەشیمانی ئەو یاریزانەو لە ئێستادا دەیەوێت خۆی لەو هەڵەیەی دەرباز بکات و پاریس جێبهێڵێت بەرەو ئەو یانەیەی، کە دڵی ملیۆنان کەتەلۆنی تیادا شکان.



یاریگا-رۆناڵدینهۆ گاوچۆ ئەستێرەی ناوداری بەڕازیلی تووشی قەرزارییەکی زۆر هاتووە و دەست بەسەر ماڵ و موڵکیدا گیراوە.رۆژنامەی فولها دی ساوپاولۆ هەواڵەکەی بڵاوکردووەتەوە و تێیدا هاتووە، دەست بەسەر ٥٧ موڵکی رۆناڵدینهۆدا گیراوە و بە ١.٨ ملیۆن یۆرۆش سزادراوە.دەسەڵاتدارانی وڵاتەکەی هەردوو پاسپۆرتە ئیسپانی و ناوخۆییەکەیان لێسەندووەتەوەو ناوبراو بۆی نیە بەڕازیل جێبهێڵێت. ئەمەش پاش ئەوەی قەرزە کەڵەکەبووەکانی گەیشتە ٢.٣ ملیۆن یۆرۆ.پارێزەرەکەی سەرجەم رێکارەکانی بە نایاسایی وەسفکرد و رەتیکردەوە دادگای بەڕازیلی مافی ئەوەی هەبێت و هیچ یاسایەک پشتگیری لەو کارانە بکات کە دژی رۆناڵدینهۆ ئەنجامدراون.قەرزەکانی ناوبراو لەپای باج و ئاشکرابوونی کارگەیەکی شەکری نایاسایی و دروستکردنی سەکۆیەکی راوەماسی نایاسایی لە کەناری دەریای شاری گۆبیا و چەند کێشەیەکی دیکەی یاسایین.



یاریگا-یانەی جەنەوا گەیشتووەتە رێککەوتن لەگەڵ ئەجاکس ئەمستەردام بۆ گواستنەوەی لاس شۆن بۆ خولی ئیتاڵی.بەگوێرەی سکای سپۆرت ناوبراو گرێبەستێک بۆ دوو وەرز واژۆدەکات لەگەڵ ئەگەری وەرزی سێهەم بەپێی خواستی جەنەوا.هەرچەند نرخی گرێبەستەکەی ئاشکرانەکراوە بەڵام  بەهۆی هەڵکشانی تەمەنی بۆ ٣٣ ساڵ پێشبینی دەکرێت بڕە پارەیەکی کەم بێت.ناوەڕاستکارە دانیمارکییەکە ماوەی حەوت ساڵە یاری بۆ ئەجاکس دەکات و لەو ماوەیەدا  بەشداری ٢٨٦ یاری کردووە ٦٤ گۆڵی تۆمارکردووە و ٥٢ی دیکەی دروستکردووە. ناوبراو ناوبانگێکی زۆری پەیداکرد پاش ئاستە بەرزەکەی لە خولی پاڵەوانەکانی وەرزی رابردوو بەرامبەر ریاڵ مەدرید. 







یاریگا- له‌ یاری جامی سوپه‌ری ئه‌ڵمانیای ساڵی ٢٠١٩، یانه‌ی بروسیا دۆرتمۆند به‌ دوو گۆڵی پاکۆ ئالکاسێر و سانچۆ سه‌رکه‌وت به‌سه‌ر بایرن و نازناوه‌که‌ی به‌ده‌ست هێنا.گۆڵه‌کان ببینن:گۆڵه‌که‌ی پاکۆ

گۆڵه‌که‌ی سانچۆ




یاریگا- دۆنی ڤان دی بیك یاریزانی هێلی ناوەندی یانەی ئەیاكس ئەمستردامی هۆڵەندی ئەوەی ئاشكرا كرد كەوا یانەی ڕیاڵ مەدریدی ئیسپانی هەوڵی بەدەستهێنانی دەدەن.دوای یاریەكەیان لە خولی هۆڵەندی ڤان دی بیك ووتی: بەڵێ ڕیاڵ مەدرید لەگەل ئەیاكس ئەمستردام لە گفتوگۆدان بۆ گواستنەوەی من.هەروەها بەردەوام بوو ووتی: بەڕێوەبەری كارەكانم لە گفتوگۆدایە لەگەڵ هەردوولا، نامەوێت زیاتر قسە لەسەر ئەوە بكەم.هەروەها ووتیشی: مانەوە لە ئەیاكس ئەمستردام بۆ وەرزێكی دیكە شتێكی خراپ نیە، بەڵام پەیوەندیكردن بە ڕیاڵ مەدریدەوە هەستێكی نایابە. تاگئەیاكس ئەمستردام ڕیاڵ مەدرید ڤان دی بیك



یاریگا- لە کۆبوونەوەی ڕۆژنامەوانیی دوای یارییە دۆستانەکەیان بەرامبەر ئەی سی میلان، سۆڵشایەری ڕاهێنەری مانچستەر یونایتد وەڵامی پرسیاری دیاریکردنی کاپتنی وەرزی داهاتووی، دایەوە.ڕاهێنەرە نەرویژییەکە گوتی: “ڕاستیی، داڤید دی خیا لەنێو باسوخواسەکانی ئەو بابەتەدایە، بەڵام هەرکاتێک ئاشڵی یۆنگ لەنێو یاریگادا بوو، ئەو ئارمی کاپتنێتی هەڵدەگرێت.”پرسیاریشی لێ کرا کە داخۆ مەبەستی لەوە هاوشێوەی ئەنتۆنیۆ ڤالانسیای کاپتنی پێشووە، سۆڵشیایەر گوتی: “بەڵێ دەتوانیت وای ناو بنێیت.”ئەم لێدوانانەی ڕاهێنەرەکەی مانچستەر پرسی سەرکردایەتیکردنی شەیتانەسوورەکانی یەکلایی کردەوە، بە تایبەت کە ماوەیەکە باس لەوە دەکرێت گۆڵپارێزە ئیسپانییەکە چاوی لێ بێت و وەک مەرجێک لە مەرجەکانی مانەوەی لە ئۆڵدترافۆرد. تاگئاشڵی یۆنگ، سۆڵشایەر، مانچستەر یونایتد،



یانەی بارسیلۆنای ئیسپانی ڕێگەیەک دەدۆزێتەوە بۆ گرێبەست کردن لەگەڵ نەیمار دا سیلڤا، یاریزانی یانەی پاریس سانجێرمانی فەڕەنسی بێ ئەوەی کێشەی دارایی بۆ یانەکە بکەوێتەوە.
رۆژنامەی سپۆرتی ئیسپانی لە هەواڵێکدا بڵاوی کردەوە، پەیوەندی نێوان نەیمار و یانەی پاریس بەرەو ڕێگەیەکی داخراو دەچێت بە تایبەتی لە دوای ئەو کێشەیەی لەگەڵ بەڕێوبەری وەرزشی یانەی پاریس، لیوناردۆ.
هەروەها لە هەواڵەکەدا باس لەوە کرابوو، ناسڕ خەلیفە خاوەنی یانەی پاریس ئامادەیە دەست بەرداری نەیمار ببێت بەڵام کێشەکە لەوەدایە نەیمار نایەوێت بێ لە یانەی بارسیلۆنا درێسی هیچ یانەیەکی کە لەبەر بکات و ئەمەش یانەی پاریس مەجبور دەکات بیر لە بارسیلۆنا بکەنەوە.
رۆژنامەی سپۆرت ئەوەشی ڕاگەیاند، یانەی پاریس بە ئاڵوگۆڕ کردنی یاریزان ڕازی نابێت و ئەمەش وای لە یانەی بارسیلۆنا کرد کە بە شێوەی خواستن نەیمار بباتە لای خۆی لەگەڵ مافی کڕیندا.
جێگەی باسە کە نەیمار لە ساڵی ٢٠١٣ تاکو ٢٠١٧ یاری کردووە بۆ یانەی بارسیلۆنا و خاوەنی ١٠٥ گۆڵ بووە لەگەڵ جەندین نازناودا.



رۆبێرت لیڤاندڤیسکی، ئەستێرەی یانەی بایرن میونێخی ئەڵمانی، دووبارە داوای لە بەڕێوبەرایەتی یانەکە کرد، ڕیزەکانی یانەکە بەهێزتر بکەن بە یاریزانانی بە تواناو لێ هاتوو و ئەمەش لەدوای ئەو دۆڕاندنەوە هات لە جامی سۆپەری ئەڵمانی بەرامبەر یانەی برۆسیا دۆرتمۆند.
یانەی دۆرتمۆندی ئەڵمانی یاریەکەی بردەوە بە دوو گۆڵی بێ بەرامبەر شەوی شەممە.
لیڤانۆڤیسکی لە لێدوانێکی رۆژنامەوانیدا لە دوای یاریەکە ڕایگەیاند،” ئەمڕۆ دیار بوو کە کێشەکانمان چین و ئێمە پێویستمان بە یاریزان هەیەو کورسی یەدەکەکانمان دەبێت یاریزانی وەهای تیا بێت کە بتوانێت ئاڕاستەی یاریەکە بگۆڕێت.”،”
هەروەها لە قسەکانی دا باسی لەوەش کرد،” زۆر نیگەرانم کە نەمانتوانی لە یاریەکە سەرکەوتوو بین و چەند هەڵەیەکی بچووکمان هەبوو بەڵام لە دوای گۆڵی یەکەم باوەڕمان بەوە نەما کە دەتوانین یاریەکە بهێنینەوە.”
جێگەی باسە کە جگە لە لیڤاندۆڤسکی چەندین یاریزانی دی داوایان لە یانەکە کردووە کە ڕیزەکانیان بەهێزتر بکات.



مانویل نۆێر، گۆڵپارێزی یانەی بایرن میونێخی ئەڵمانی، لە دیدارێکی رۆژنامەوانیدا باسی لەوە کرد، یانەکەیان باجی هەڵەکانیان و دەرفەتە بەهەدەر چووەکانیان دا و جامی سۆپەری ئەڵمانیان دۆڕاند.
یانەی بایرن میونێخ جامی سۆپەری ئەڵمانی بەیانەی برۆسیا دۆرتمۆند دۆڕاند بە دوو گۆڵ بێ بەرامبەر لە شەوی شەممەدا.
سەبارەت بەو یاریەش نۆێر ووتی،” یاریەکە زۆر جێ ناخۆشی و نا ئومێدی بوو و هیوادارم ئاستمان بەو شێوەیەی لێ نەیەت و لە داهاتوو دا باشتر بین.”
هەروەها باسی لەوەش کرد،” سەرەڕای ئەوەی یاریەکە لە کۆنترۆڵی ئێمەدا نەبووە بەڵام چەند دەرفەتێکمان بۆ ڕەخسا بۆ گۆڵی بەرامبەر بەڵام بەداخەوە دەرفەتەکان بە هەدەر دران.”
نۆێر ئەوەشی پشت ڕاست کردەوە کە دۆڕاندنی ئەو یاریە بە هۆی هەڵەکانیانەوە بووە و ئاواتی خۆاست کە لە داهاتوودا بەو شێوەیە نەەبن.



یانەی میلانی ئیتاڵی بە شێوەیەکی فەرمی گرێبەستی خۆی لەگەڵ ئەستێرەی جەزایری و یاریزانی یانەی ئامپۆلی، ئیسماعیل بن ناسڕ، ڕاگەیاند دوای ماوەیەک لە گفتوگۆ.
بن ناسڕ لە یاریەکانی نەتوەکانی ئەفریقیا ئاستێکی زۆر بەرزی نواند و بووە جێگەی باسی یانەکان و خەڵاتی باشترین یاریزانی خولەکەشی پێ بەخشرا.
یانەی میلان لە ماڵپەری سەرەکی خۆی لە کورتە ڤیدیۆیەک دا ئەم یاریزانە نوێیەی بە خەڵک ناساند و گرێبەستەکەشی تا ساڵی ٢٠٢٤ بەردەوام دەبێت.
رۆژنامەکان باسیان لەوە دەکرد، گرێبەستەکەی بن ناسڕ لەگەڵ یانەی میلان بڕی ١٦ ملیون یۆرۆ ی تێ چووە.
جێگەی باسە کە ئەم یاریزانە جەزایریە لە ساڵی ٢٠١٥ دا لە یانەی ئەرسناڵی ئینگلیزی یاری کردووە پێش ئەوەی بچێتە ریزەکانی یانەی ئامپۆلی لە ساڵی ٢٠١٧ دا و ئاستی زۆی لە هەموو ئەو یانانەدا نواندووە بە باشترین شێوە.



یاریگا- یانەی ئیڤەرتۆنی ئینگلیزی سەرکەوتوو بوو لە گواستنەوەی مۆیس کینی یاریزانی لاوی یانەی یوڤێنتوسی ئیتاڵیی.تۆزێک پێش ئێستا لاوە 19 ساڵانەکە بە فەرمیی وەک یاریزانی نوێی ئیڤەرتۆنی ئینگلیزی بە درێسی یانەکەوە واژۆی لەسەر ڕێککەوتنەکە کرد، ئەوەش دوای ئەوەی شکنینە پزیشیکییەکانی بە سەرکەوتووت تێپەڕاند.بە گوێرەی زانیارییەکانی سکای سپۆرتس، نرخی گواستنەوەی هێرشبەرە ئیتاڵییەکە بۆ گۆدیسن پارک، 27.5 ملیۆن پاوەندە.



ڤیدیۆ گۆلی یەکەم بۆ مان سیتی دژی لێفرپول








گۆلی یەکسان بوونی لێفرپول دژی مان سیتی 1-1
.



لێفرپول نزیک بوو لە گۆلی دووەم !












یاریگا- فرانكی دی یۆنگ یاریزانە نوێیەكەی بارسێلۆنا باس لە ئاستی خۆی دەكات و پێی وایە لە یاریەكەدا بە باشی یاری نەكردووە.لە یاری خوان گامبەر بەرامبەر ئەرسیناڵ  بارسێلۆنا توانی 2-1 یاریەكە لە بەرژەوەندی خۆی كۆتایی پێ بهێنێت و جامەكە  بباتەوە.دی یۆنگ لە دوای یاریەكە ووتی: بە باشی یاریمان نەكرد، پێوویستمان بەوەیە زیاتر تۆپ لای خۆمان بهێڵینەوە، هەروەها زیاتر هەوڵی پچڕاندنی بدەین.هەروەها بەردەوام بوو ووتی: جیاوازی هەیە لە نێوان شێوازی یاریكردنی بارسێلۆنا و ئەیاكس، هەردووكیان گرنگی بە هێشتنەوەی تۆپ دەدەن، بەڵام لە ڕووەكانی دیكەوە جیاوازن.سەبارەت بە بردنەوەی خەڵاتی باشترین یاریزانی یاریەكە ووتی: شایستەی ئەو خەڵاتە نەبووم. تاگبارسێلۆنا فرانكی دی یۆنگ



یاریگا-گۆڵپارێزی پێشووی هەڵبژاردەی بەڕازیل و یانەی ئەیسی میلانی ئیتاڵی، دیدا جارێکی دیکە گەڕایەوە یانە کۆنەکەی.نیلسۆن دی خیسۆس ناسراو بە دیدا لە ئەرکە نوێیەکەیدا وەک ڕاهێنەری گۆڵپارێزەکانی تیپی تەمەن خوار ١٧ ساڵانی یانەی میلان دەستبەکاربووە و جارێکی دیکە گەڕایەوە ناو جیهانی تۆپی پێ.گۆڵپارێزە تەمەن ٤٥ ساڵانیەکەی سامبا لە ساڵای ٢٠٠٢ تا ٢٠١٠ بەدرێسی یانەی میلان ٣٠٢ یاری ئەنجامداوە و ٢ جار لەگەڵ ئەو یانەیە بووەتە پاڵەوانی چامپیۆنزلیگ و یەکی یەک جاریش بووەتە پاڵەوانی جامی ئیتاڵیا و سوپەری ئیتاڵیا و جامی جیهانی یانەکان و دووجاریش نازناوی جامی سوپەری ئەوروپای بەدەستهێناوە.خۆشترین یادگاری دیدا لەگەڵ میلان بۆ یاری کۆتایی چامپیۆنزلیگی ساڵی ٢٠٠٣ دەگەڕێتەوە، کە لەیاری کۆتایی بە لێدانی یەکلاکەرەوە سەرکەوتن بەسەر یانەی یۆڤینتۆس و دیداش ٣ لێدانی یەکلاکەرەوەی گەڕاندەوە و میلانی کردە پاڵەوانی چامپیۆنزلیگ بۆجاری شەشەم لەمێژوودا.ڤیدیۆ : کورتکراوەی یاریەکە ببینن



یاریگا–
رومێلۆ لوکاکۆ، هێرشبەری بەلجیکی یانەی مانچێستەر یونایتدی ئینگڵاند لەگەڵ یانەی ئاندەرلەختی وڵاتەکەی راهێنان دەکات.تۆڕی هەواڵی سکای سپۆرتی بریتانی بڵاویکردەوە هێرشبەرەکەی شەیتانە سوورەکان بریاریداوە تا ئەو کاتەی داهاتووی یەکلا نەبێتەوە نەگەڕێتەوە یانەکەی و بەم هۆیەوەش لەگەڵ یانەی وڵاتەکەی راهێنانەکانی دەکات.لوکاکۆ بووەتە ئامانجی یانەی ئینتەر میلانی ئیتاڵی، بەڵام زۆری نرخەکەی وایکردووە کە چارەنوسی بۆ وەرزی داهاتوو دیار نەبێت. تاگرومێلۆ لوکاکۆ



یاریگا–
کریستیانۆ رۆناڵدۆ، هێرشبەری پۆرتوگاڵی یانەی یوڤێنتۆسی ئیتاڵیا بۆ جاری یەکەم باس لە شێوازی ئاهەنگ گێڕانی دوای گۆڵ کردن دەکات.دۆن لە کاتی بەشداریکردنی لە کارێکی ریکلامیدا لەگەڵ دەرهێنەرەکە باس لە شێوازی ئاهەن گێڕانی دوای گۆڵ کردن دەکات و دەڵێت ” جارێک لە ئەڵمانیا لەگەڵ چێڵسی یاریمان دەکرد، دوای ئەوەی گۆڵێکم کرد سەربەخۆ ئەو جۆرە ئاهەنگەم گێڕا، خۆشم نازانم چۆن ئەو بیرۆکەیەم بۆ هات، دواتر لە چەند یارییەک هاندەران داوایان لێکردم کە بە هەمان شێوە ئاهەنگ بگێڕم و ئەوەبوو لەسەر داوای هاندەران ئەم جۆرە ئاهەمگ گێڕانەم هەڵبژارد “.زۆرێک لە هاندەرانی رۆناڵدۆ تاوەکو ئێستا پێیانوابوو کە ئاهەنگ گێڕانەکەی دۆن بە هۆی کێشەکەی لەگەڵ سێب بلاتەر سەرۆکی پێشووی فیفا بووە. تاگکریستیانۆ رۆناڵدۆ



ئۆنای ئێمری بەڕێوبەری هونەری یانەی ئەرسناڵی ئینگلیزی لە دیدارێکی رۆژنامەوانیدا بڵاویکردەوە، یانەکە تا ئێستا بە سەرکەوتوویی بەردەوام بووە لە گرێبەستەکەی کیران تێرنی.
یانەی ئەرسناڵ دەمێکە چاوی خستۆتە سەر ئەستێرەی یانەی سێڵتێکی سکۆتلەندی و هەر لە سەرەتای وەرزی گۆاستنەوەی یاریزانانی هاویندا.
چەندین جار بەڕێوبەرایەتی یانەی سێڵتێک ئەم داوایەی یانەی ئەرسناڵی رەتکردەوە کە دەست بەرداری ئەم یاریزانە بەتوانایەیان بن.
سەرەڕای ئەو هەموو ڕەتکردنەوەیەش ئیێمری لە لێدوانەکەیدا ووتی،” گرێبەستەکە تا ئێستا بە باشی هاتووە.”
دووپاتیشی کردەوە، گرێبەستەکە لە کۆتاییدایەو ئەوەنەی نەماوە ئەم ئەستێرەیە بخەنە ڕیزەکانی یانە ئینگلیزیەکەوە.
جێگەی باسە کە یانەی ئەرسناڵ مووچەی کڕینی یاریزانانی بەرز کردۆتەوە بەتایبەتی دوای گرێبەستەکەی لەگەڵ یاریزان نیکۆڵاس پێپێ بە بڕی ٨٠ ملیون یۆرۆ.



یانەی لیڤەرپولی ئینگلیزی لە ماڵپەری فەرمی خۆی بەدەست هێنانی گۆڵپارێزی ئیسپانی ئەدریانی ڕاگەیاند لە گرێبەستێکی ئازاد دا دوای تەواو بوونی گرێبەستەکەی لەگەڵ یانەی وێست هام.
یانەکە ئەوەشی ڕاگەیاند کە هەر ڕاستەوخۆ بەشداری ڕاهێنانەکانی یانەکە دەکات بۆ خۆ ئامادە کردن بۆ وەرزی نوێ.
ئەدریان لە لێدوانێکی بۆ ڕۆژنامەکان باسی لەوە کرد،” من زۆر دڵ خۆشم بە هاتنم بۆ ئەم یانە گەورەیە و بە پەرۆشەوەم یەکەم یاری بە درێسی ئەم یانەیەوە بکەم
جێگەی باسە کە ئەم یاریزانە سەرقاڵی گفتوگۆ بوو لەگەڵ یانەی بەلەد وەلید بەڵام لەگەڵ پێشکەش کردنی بۆندەکە لە لایەن یانەی لیڤەرپول ڕاستەوخۆ دەست بەرداری گرێبەستەکانی دیکە بوو.



یاریزانی ئەرجانتینی و ئەستێرەی یانەی یۆڤانتۆسی ئیتاڵی، پاولۆ دیبالا، چاوەڕێ یانەی پاریسی فەڕەنسی دەکات لە دوای شکست هێنانی گرێبەستەکەی لەگەڵ یانەی مان یونایتدی ئینگلیزی.
چەند رۆژنامەیەکی ئیتاڵی لە هەواڵێکدا بڵاویان کردەوە، دیبالا تا ئێستا لە بازاری گۆاستنەوەی یاریزاناندا ماوە لە دوای شکست هێنانی بۆندەکەی لەگەڵ یانە ئینگلیزیەکە.
ئەم هەواڵەش لە لایەن رۆژنامەی لاستامبا دووپاتکرایەوە، دیبالا چاوەڕی گرێبەستێکی نوێیە لە لایەن یانەی پاریسەوە و دەیەوێت دەست بەرداری یانەی یۆڤی بێت لە وەرزی گواستنەوەی ئێستادا.
هەر ئەم ڕۆژنامەیەش باسی لەوەش کرد، دیبالا کێشەی نییە گەر هاتوو گرێبەستی لەگەڵ بکرێت لە دوای ڕۆشتنی نەیمار دا سیلڤای بەڕازیلیش.
جێگەی باسە کە ڕۆژی ئەمڕۆ دیبالا بەشداری ڕاهێنانەکانی یانەی یۆڤی کردەوە لە دوای نەهاتنی بۆ ماوەیەکی زۆر بە بۆنەی جامی کۆبا ئەمەریکاوە.



یاریگا-هەردوو یانەی مانچێستەر سیتی و یوڤێنتۆس لەسەر ئاڵوگۆڕی دانیلۆ بە کانسیلۆ رێککەوتوون و تەنها چەند ووردەکارییەک ماوە.بەگوێرەی ماڵپەڕی گۆڵ ئەمڕۆ دانیلۆ لەگەڵ یۆڤی گەیشتووەتە رێککەوتن لەسەر بەندەکانی تایبەت بە مافی یاریزانەکە و موچەی ساڵانەی چوار ملیۆن یۆرۆ دەبێت.کانسیلۆش سەرەڕای ئاستە بەرزەکەی وەرزی رابردووی، لەلایەن بیانکۆنێرییەوە رێگەی پێدراوە پەیوەندی بە ستیزنەوە بکات.  یۆڤی لەم ئاڵوگۆڕەدا جگە لە جێگرەوە، بڕی ٣٠ ملیۆن یۆرۆشی دەست دەکەوێت.بازاڕی گواستنەوەی یانە ئیتاڵییەکە کۆتایی نەهاتووە و  لە هەمان کاتدا هەوڵی بەدەستهێنانی رۆمیلو لوکاکوی هێرشبەری مانچستەریونایتدیش دەدات.



یاریگا-واین روونی ئەستێرەی مێژوویی پریمەرلیگ و یانەی مانچستەریونایتد بیر لە گەڕانەوە دەکاتەوە بۆ ئینگلتەرا لە ریزی یانەیەکی پلەیەک.هێرشبەرە ئایکۆنییەکە گرێبەستێکی پێگەیشتووە لە یانەی دێربی کاونتی لە خولی پلە یەکی ئینگلتەرا تاوەکو وەک یاریزان و هەروەها راهێنەر پەیوەندییان پێوەبکات.روونی لە هاوینی رابردوودا روویکردە دی سی یونایتدی ئەمریکی و لە ماوەی ساڵێکدا ٢٣ گۆڵی تۆمارکردووە و ١٤ی دیکەشی دروست کردووە لە دوو وەرزی جیاوازدا. ناوبراو لە باری رازیبوونی بە گرێبەستەکەی دێربی ئەوا دەبێتە جێگرەوەی فرانک لامپارد کە ئەمیان ئەرکی راهێنەرایەتی یانەکەی جێهێشت و پۆستی چێڵسی وەرگرت.لەم دواییەدا یاریزانە مێژووییەکانی پریمەرلیگ سەرکەوتنی بەرچاویان بەدەستهێناوە لە گرتنە دەستی ئەرکی راهێنەرایەتی یانەکان. جگە لە لامپارد، هەریەک لە ستیڤن جیرارد و جۆن تێریش تا ئێستا سەرکەوتوبوون لەگەڵ گلاسکۆ رێنجەرز و ئەستۆن ڤیلا.



یاریگا- تۆم وێرنەر، سەرۆکی یانەی لیڤەرپووڵ لە کۆتا چاوپێکەوتنی خۆیدا کە لە ڕۆژنامەکاندا بڵاو بۆتەوە، جۆرێک لە بەراوردکاریی خستە ڕوو لە نێوان هەردوو خولی ئیتاڵیی و ئینگلیزیی.وتەکانی وێرنەر کە ڕۆژنامەی ‘کاڵچۆ میرکاتۆ’ی ئیتاڵیی بڵاو کردۆتەوە، تێیدا بەم شێوەیە تیشکی خستۆتە سەر جیاوازییەکە: “پێموابێت وەرزی ڕابردوو خولی ئینگلیزیی زۆر ئەرێنیی بوو، ئەوەش بەهۆی ئەو کێبڕکێ توندەی لەنێوان مان سیتی و لیڤەرپووڵدا هەبوو. گرنگی پریمەرلیگ بەهۆی ئەو کێبڕکێ ڕاستەقینەوەیە کە تێیدا هەیە.”سەرۆکە ئەمریکییەکە وتیشی: “نامانەوێت پریمەرلیگ وەک کاڵچۆی لێ بێت، کە یوڤێنتوس هەموو ساڵێک بەبێ کێبڕکێکەرێک دەبێتە پاڵەوان.”بۆ بیرهێنانەوە، وەرزی ڕابردوو مان سیتی بە کۆکردنەوەی 98 خاڵ و بە جیاوازیی تەنها خاڵێک لەگەڵ لیڤەرپووڵ، بوون بە پاڵەوانی خولی ئینگلیزی. تاگپریمەرلیگ، تۆم وێرنەر، کاڵچۆ، لیڤەرپووڵ،



یاریگا- دوای ئەوەی دوێنێ بە فەرمیی هاری ماگوایر لە لیستەر سیتیەوە ڕووی کردە مانچستەر یونایتد، زۆریی نرخی گواستنەوەی بەرگریکارە ئینگلیزییەکە لێکدانەوە و قسەی زۆری لەسەر کرا.لە دیارترین سەرنجەکاندا لەو بارەیەوە، لێدوانی ڤێرجل ڤان دایکی بەرگریکاری لیڤەرپووڵە. هۆڵەندییەکە هۆشداریی دەداتە ماگوایر بەوەی نرخ دەتخاتە ژێر فشار و بەرپرسیارییەتیەوە، گوتی: “هیوای سەرکەوتنی بۆ دەخوازم. من ناتوانم شتێک لەو بارەیەوە بڵێم، چونکە ئەوە ئیتر سروشتی بازاڕی گواستنەوەکانە و ئەو هیچ دەستێوەردانێکی تێدا نییە. نرخ زیاتر فشار دروست دەکات، بەڵام ئەوەش زۆر گۆڕانکاریی ناکات کاتێک تۆ لە یانەیەکی گەورەی وەک مانچستەر بیت، فشاریش هەمیشە بوونی هەیە.”بەرگریکارە تەمەن 26 ساڵانەکە بە بەهای 80 ملیۆن پاوەند بوو بە گرانترین یاریزانی مێژووی گواستنەوەکان، ئەوەش دوای ئەوە ڤان دایک لە یەنایەری ساڵی 2018 بە 75 ملیۆن پاوەند لە ساوسهامپتنەوە ڕووی کردە لیڤەرپووڵ وەک گرانترین بەرگریکار. تاگڤان دایک، لیڤەرپووڵ، مانچستەر یونایتد، هاری ماگوایر،



یاریگا- كیا جۆربشیان بەڕێوەبەری كارەكانی فلیپی كۆوتینهۆ ئەوەی ڕەتكردەوە یاریزانەكە پەیوەندی بە یانەی مانچستەر یۆنایتدەوە بكات و بە شتێكی مەحاڵ ناوی دەبات.لە چەند ڕۆژی ڕابردوودا زۆربەی ڕۆژنامەكان باسیان لەوە دەكرد كەوا كۆوتینهۆ دەچێتە مانچستەر یۆنایتد ، بەڵام بەڕێوەبەری كارەكانی یاریزانەكە ئەوەی ڕەتكردەوە.كیا جۆربشیان ووتی: مانچستەر یۆنایتد یانەیەكی گەورەیە، یاریزانی نایابیان هەیە، زۆر ڕێزیان دەگرین، بەڵام پەیوەندیكردنی كۆوتینهۆ بەیانەكەوە زۆر ئەستەمە و سەختە، زۆر مەحاڵە.هەروەها بەردەوام بوو ووتی: زۆر سەختە بۆ كۆوتینهۆ یاری بۆ یانەیەك بكات كە ڕكابەری یانە كۆنەكەیەتی، ساڵانێكی نایابی بەڕێكردووە لە لیڤەرپول ، بۆیە زۆر مەحاڵە یاری بۆ یانەیەكی پریمەرلیگ بكات. تاگبارسێلۆنا كۆوتینهۆ لیڤەرپول



چەند ڕاپۆرتێکی ڕۆژنامەوانی لە هەواڵێکدا بڵاویان کردەوە، یانەی پاریسی فەڕەنسی ڕەزامەندی خۆی دەربڕیوە بۆ گەڕانەوەی کیڤن تراب، گۆڵپارێزی یانەی پاریس، بۆ خولی ئەڵمانی بەڵام ئەم جارەیان بە گرێبەستێکی بەردەوام نەوەک بەشێوەی خۆاستن.
ئەم گۆڵپارێزە ئەڵمانیە لە خولی پێشوو دا لە گەڵ یانەی ئینتراخت فڕانکفۆردی ئەڵمانی یاری دەکرد بە شێوەی خۆاستن ئەویش لە دوای پشت بەستن بە بۆفۆنی گۆڵپارێزەوە لە یانەی پاریس.
لەگەڵ هەموو ئەم هەواڵانەش بەڕێوبەری هونەری یانە پاریسیەکە ڕایگەیاند، ڕێگە نادەن لەم وەرزەدا کیڤن دەست بەرداری یانەکەیان بێت و دەگەڕێتەوە ئاستی جارانی بەڵام ڕۆژنامەی سکایسپۆرت بڵاوی کردەوە، کیڤن دەگەڕێتەوە یانە ئەڵمانیەکە بەم زووانە.
هەر ئەو ڕۆژنامەیە دووپاتیشی کردەوە کە گفتوگۆی نێوان یانەی پاریس و یانەی فڕانکفۆرد زۆر بە باشی دەڕوات و پێ دەچێت ئەم گۆڵپارێزە بە گرێبەستێک کە بڕی ٧ ملیون یۆرۆیە بچێتە ڕیزەکانی یانەی فڕانکفۆرد بۆ ماوەی ٥ ساڵ.



چەند ڕاپۆرتێکی ڕۆژنامەوانی بڵاویان کردەوە، یانەی تۆتینهامی ئینگلیزی لە هەوڵدایە بۆ بەدەست هێنانی تواناکانی یاریزانی یانەی یۆڤی ئیتاڵی، پاولۆ دیباڵا.
بە پێ ڕۆژنامەی سکای سپۆرتی ئیتاڵی، یانەی تۆتینهام بڕی ٧٠ ملیون یۆرۆ پێشکەش دەکات بەرامبەر بەدەست هێنانی تواناکانی ئەم یاریزانە ئەرجانتینیە.
ئەمەش لەدوای ئەوەو دێت، دیباڵا ڕەتیکردەوە بچێتە ڕیزەکانی یانەی مان یونایتدی ئینگلیزی لە گرێبەستێکی ئاڵوگۆڕ کردندا لەگەڵ رامیلۆ لۆکاکۆ.
سەرەڕای ئەو ڕەتکردنەوەیەی دیباڵا بەرامبەر یانەی مان یونایتد کە بە باساو هێنانەوەی ئەوە بوو، دیباڵا نایەوێت ڕیزەکانی یانە ئیتاڵیەکە جێ بهێڵێت بەڵام لە ئێستادا ئەو باسە جیاوازە لەگەڵ یانەی تۆتینهام دا.
جێگەی باسە کە یانەی تۆتینهام لە وەرزی پێشوودا دووهەمی خولی یانە پاڵەوانەکانی ئەوروپا بوو و چوارهەمی خولی ئینگلیزیش بوو.



کارلۆس ڤاڵدیرام، ئەستێرەی هەڵبژاردەی کۆڵۆمبیا لە دیدارێکی ڕۆژنامەوانیدا ڕایگەیاند، خامێس ڕۆدریگێزی هاونیشتیمان دەبێت دەست بەرداری یانەی ڕیاڵ بێت و ڕوو بکاتە یانەیەکی دی.
هەروەها لە قسەکانیشدا ووتی،” ڕاهێنەرەکەی ئەوی ناوێت و بشمێنێتەوە یاری پێ ناکات بۆیە دەبێت ڕووبکاتە یانەیەکی کەوە.”
باسی لەوەش کرد،” کاتێک خامێس ڕووی کردە یانەی ڕیاڵ هەموو یانەو جەماوەر و بەڕێوبەرایەتی یانەکە دڵخوش بوون بەڵام لە ئێستادا زێدان ئەوی ناوێت.”
جێگەی باسە کە ماوەی دوو ساڵی پێشوو خامێس بە شێوەی خۆاستن یاری دەکات بۆ یانەی بایرن میونیخی ئەڵمانی.
ئەم یاریزانە ساڵی ٢٠١٤ چووە ڕیزەکانی یانەی ڕیاڵ لە دوای بەدەست هێنانی نازناوی گۆڵکاری جامی جیهانی لە بەڕازیل.



سەرۆکی لیگای ئیسپانی، خافێێر تیباس، وەک هەمیشە بە لێدوانێکی ئاگرینانە هێرش دەکاتە سەر دوو یانە سەرمایەدارەکە بەوەی کە کێشەی گەورە دەنێنەوە لە جیهانی تۆپی پێدا.
تیباس لە وتەکانیادا هێرشی توند دەکاتە سەر ئەم دوو یانەیە بەوەی حکومەتی چەند وڵاتێک دەیانبات بە ڕێوە، بۆ نموونە یانەی مان سیتی حکومەتی ئیماراتی لە پشتەو یانەی پاریسیش حکومەتی قەتەڕی لە پشتە.
تیباس لە لێدوانەکەی دا بۆ ڕۆژنامەی تۆتاڵی جیهانی باسی لەوە کرد ئەم یانە حکومیانە بە پێ ڕێسای تۆپی پێ ناجوڵێنەوە و کێشەی گەورە دروست دەکەن بۆ یانەکانی دیکە ئەوەش بە بەرز خەمڵاندنی یاریزانان و بەرز بونەوەی برخیان بە شێوەیەکی خەیاڵی کە ناگونچێت لە ئێستادا.
هەروەها داوای لە یەکێتی ئەوروپا و یەکێتی ناوخۆیی کرد کە هەڵوێستیان هەبێت بەرامبەر ئەم دیاردەیە و ئەم دوو یانەیە پەیوەست بکات بە چەند ڕێسایەکەوە کە نەکرێت بە هەوەسی خۆیان پارە سەرف بکەن.



یاریگا- جێرارد پیکی یاریزانی بارسێلۆنا کرانە دەرەوەی وەرزی ڕابردوویان بەرامبەر لیڤەرپووڵ بە ‘دێوەزمە’ وەسف کرد و ڕاشیگەیاند کە تاوەکوو ئێستاش لە بیریان نەچۆتەوە.بەرگریکارە ئیسپانییەکە لە چاوپێکەوتنەکەیدا لەگەڵ ‘ئێل بایس’ گوتی: “شتێکی قورس بوو تا بتوانین لە ڕووی دەروونییەوە لێی ڕزگارمان بێت، سەرەڕای تێپەڕبوونی ڕۆژگار، هێشتا دۆڕاندنەکە لەبیر ناکەین. بەڵام دەبێت باش ببینەوە لەو دۆخە. نابێت خۆمان بەوە ئازار بدەین، بەڵێ لە قورسترین دۆڕاندنەکان بوو، بەڵام ئیتر ئەوە وەرزشە. شتەکە وەک “شەوە” وایە، ئەشێ دووبارە ببێتەوە، بۆیە دەبێت وانەی لێوە فێربین تا بتوانین چامپیۆنزلیگ بەدەست بهێنین.”هەر سەبارەت بەو یارییە، پیکی درێژەی پێدا و گوتی: “هەر لەگەڵ گۆڵی یەکەمدا، بیرمان لە یارییەکەی ڕۆما دەکردەوە. دوای گۆڵی دووەم، دیسان دووبارە بۆوە، ئەوە وا لە مێشکت دەکات لەکار بکەوێت. یاری کردن لە ئانفیڵدیش بۆ خۆی فشار و پاڵنەری زۆر دەهێنێت.”بۆ بیرهێنانەوە، وەرزی ڕابردوو لە یاریی پێش کۆتایی چامپیۆنزلیگ، لە یاریی چووندا بارسێلۆنا بە سێ گۆڵی بێ وەڵام شکستی بە ڕێدز هێنا. بەڵام کوڕانی کڵۆپ توانیان لە ئانفیڵد بە چوار گۆڵی خاوێن ڕیمۆنتادایەکی مێژوویی بەسەر بلاوگرانادا ئەنجام بدەن.  تاگبارسێلۆنا جێرارد پیکێ چامپیۆنزلیگ، لیڤەرپووڵ،



یاریگا- دیگۆ فۆڕلان ئەستێرەی ئۆرۆگوای بەشێوەیەكی فەڕمی لە تەمەنی 40 ساڵیدا وازهێنانی خۆی لە یاریكردن ڕاگەیاند.یاریزانەكەی پێشووی ئۆرۆگوای لە لێدوانەكانی بۆ ڕۆژنامەی تیلمۆندۆ: شتێكی ئاسان نیە، هیواخواز بووم هیچ كات ئەمڕۆژە نەیەت، بەڵام هەموو شتێك كۆتاییەكی هەیە.بەردەوام بوو ووتی: بڕیارمداوە بەشێوەیەكی كۆتایی واز لە یاریكردن بهێنم جارێكی دیكە یاری تۆپی پێ نەكەمەوە.فۆڕلان لە یانەی ئیندیبیندێنتی ئەرجەنتینی دەستی بە یاریكردن كرد، دواتد پەیوەندی بە یانەی مانچستەر یۆنایتد كرد هەروەها دواتر چووە یانەی ڤیا ڕیاڵی ئیسپانی و ئەتلەتیكۆ مەدریدی هەمان ووڵات.
.
یاریزانەكە لە خولی ئیسپانی ئاستێكی بەرزی پێشكەشكرد و توانی 128 گۆڵ تۆمار بكات لە 240 یاریدا.هەروەها لە وڵاتەكەشی ڕۆڵێكی دیاری هەبووە لە بردنەوەی كۆپا ئەمریكای 2011.هەروەها لویس سوارێز بۆ وازهێنانی یاریزانەكە لە پەڕە فەڕمیەكانی نووسیوویەتی: تۆ مێژووی بووی بۆ ئۆرۆگوای و هەمووان، دەبێت سوپاست بكەین بۆ ئەوەی پێشكەشت كردین، بۆ هەمیشە دەمێنیتەوە لە لامان، چ لە ناوەوە و چ لە دەرەوەی یاریگا هەموو كات لێتەوە فێر بووم، هەموو كات یاریزانە دڵخوازەكەی من بووی، هەمیشە هیوای سەركەوتنت بۆ دەخوازم هاوڕێكەم. تاگئۆرۆگوای دیگۆ فۆڕلان



یانەی ڕیاڵ مەدریدی ئیسپانی پێکهاتەی یانەکەی دەستنیشان کرد بۆ یاریە دۆستانەکەی بەرامبەر رێد بۆڵ ساڵزبۆرگ کە تیایدا هیچ کام لە خامێس و بێڵ بەشداری ناکەن.
خامێس بەستراوەتەوە بە گرێبەستەکانی لەگەڵ هەر کام لە یانەی ناپۆلی ئیتاڵی و ئەتلەتیکۆی ئیسپانی و بێڵیش بە شکست هێنانی گرێبەستەکەی لەگەڵ یانەی جیانتشۆی سینی دوای ڕەتکردنەوەی لە لایەن یانەی ڕیاڵ مەدریدەوە.
ڕاهێنەر زێدان هیچ کام لەم دوو یاریزانەی بانگ هێشت نەکردووە بۆ یاریە دۆستانەکەی کە ڕۆژی چوار شەممە ئەنجام دەدرێت.
چەند ڕاپۆرتێکی ڕۆژنامەوانی ئیسپانی باسیان لەوە کردووە، یانەی بایرن میونیخی ئەڵمان لە هەوڵ دایە بۆ ئەوەی بێڵ بخاتە ڕیزەکانی خۆیەوە بە شێوەی خۆاستن هەر وەک چۆن لەگەڵ خامێس دا کردیان بۆ ماوەی ٢ ساڵ.
جێگەی باسە کە خامێس ڕۆدریگێز بۆ ماوەی دوو ساڵ بە شێوەی خۆاستن ڕووی کردە ڕیزەکانی یانەی بایرنی ئەڵمانیەوە بەڵام لە دوای تەواو بوونی گرێبەستەکەی ڕەتیکردەوە بە یەک جاری بچێتە ئەوی.



جێرارد پیکێ، ئەستێرەی یانەی بارسیلۆنا دووپاتی کردەوە، پەیوەنی کردووە بە نەیمار دا سیلڤای بەڕازیلی و پێ خۆشحاڵی خۆی دەربڕیوە بە گەڕانەوەی بۆ یانەی بارسیلۆنا.
نەیمار، ئەستێرەی پاریس لەم دواییانەدا خۆشحاڵی خۆی دەربڕی بە دەست بەرداربوونی لە یانە پاریسیەکە و بە زۆرێک لە هاوڕێکانیشی ڕاگەیاندووە لە یانەی بارسیلۆنا کە دەیەوێت بگەڕێتەوە ڕیزەکانی یانە کەتەلۆنیەکە.
پیکێ لە دیدارێکی رۆژنامەوانیدا بە ڕاشکاوی ووتی،” بەڵی من و نەیمار قسە دەکەین و ئێستا کاتیەتی بێتە دەنگ و باس لەوەزعی خۆی بکات من بۆم نییە قسەکانی ئەو بکەم.”
هەروەها لە قسەکانیشیدا ئەوەشی باس کرد،” ئەو ئەستێرەیە کە ناوەوە و لە دەرەوەی یاریگادا و شارەزای شارەکەیەو زۆر بەسوود دەبێت بۆ بارسیلۆنا و ئەزانم کە ئەم بابەتە قۆرسە بەڵام دەبێت بخرێت بە لایەک دا.”
جێگەی باسە کە نەیمار بەشداری یاری سۆپەری فەڕەنسی نەکرد لە سەرەتای حەفتەکەدا .



سیسک فابریگاس، یاریزانی مۆناکۆی فەڕەنسی، لە لێدوانێکی دا بۆ ڕادیۆی مارکای ئیسپان ڕایگەیاند،” پێم سەیرە زۆرێک باس لە زیاد بوونی کێشی هازارد دەکەن وەک ئەوەی ٧ ساڵ یاری کردنی لە خولی ئینگلیزیان نەبینیبێت بەڵام ئێستا لە ڕیاڵەو شتەکان جیاوازن و ئەو دەتوانێت سەرکەوتوو بێت لە سەرۆکایەتی یانەکەدا.”
هەروەها لە قسەکانیشیدا باسی لەوەش کرد،” یانەی ڕیاڵ صوار جار هەوڵیان دا گرێبەستم لەگەڵ بکەن دوو جاریان مناڵ بووم و جاری سێهەم کە لە یانەی ئەڕسناڵ بووم بەڵام ڕەتمکردەوە و پێم باش بوو بچمە یانەی بارسیلۆنای ئیسپانی.”
لە کۆتایی قسەکانیشیدا باسی لەوە کرد،” مردنی خۆسیە ڕیۆس زۆر ناڕەحەتی دامێ ئێمە لەتەمەنێکی مناڵیەوە یەک دەناسین و دوو ساڵ پێش ئیستاشم بیر ناچێتەوە جیمان کرد لە لەندەن.”



کارلۆس پۆیۆل، ئەستێرەی پێشووی یانەی بارسیلۆنای ئیسپانی، رۆژەکەی بە خوێن کۆتایی دەهێنێت دوای بریندار بوونی لە مەیدانی تینس دا کە لە ڕەسمێک لە حسابی تایبەتی خۆی بڵاوی کردەوە.
پۆیۆل لەو ڕەسمەی بڵاوی کردبۆە لە کۆمێنتێک دا نووسیبوی،” کەی ڕۆژێک فیری ئەم یاریە دەبم.”
جێگەی باسە پۆیۆل یەکێک بوو لەو ناوانەی کە پاڵێوراو بوون بۆ بوون بە ئەندام لە بەڕێوبەرایەتی یانەی بارسیلۆنا.
باسیش دەکرێت کە یانەی بارسیلۆنا لە ئێستادا سەرقاڵی جاک کردنی پێکهاتەی بەڕێوبەرایەتیەکەیەتی بەتایبەتی لە دوای ڕۆشتنی پیپ سیگۆرا.



یاریگا-مانچستەریونایتد بەفەرمی وازی لە هەوڵەکانی هێنا بۆ بەدەستهێنانی تواناکانی کریستیان ئێریکسنی ئەستێرەی تۆتنهام.بەگوێرەی بی بی سی نرخە زۆرەکەی تۆتنهام کە سەروو ١٠٠ ملیۆن پاوەندە هۆکاری سەرەکییە و جگە لەوەش ناوەڕاستکارە دانیمارکییەکە لەباری رۆیشتنی لە تۆتنهام دەیەوێت رووبکاتە ئیسپانیا.ئەمەش لە کاتێکدایە ئێریکسن دووهەم یاریزانە لەم هەفتەیەدا کە یونایتد بەفەرمی هەوڵی بۆدەدات و بەدەستی ناهێنیت پاش پاولۆ دیبالا کە زۆر نزیک بوو لە پەیوەندیکردن بە شەیتانە سوورەکان.



یاریگا- لۆرێنت کۆسیێڵنی کاپتنی پێشووی یانەی ئارسناڵ بەشێوازێکی سەیر پەیوەندیکردنی بە یانەی بۆردۆی فەڕەنسی رادەگەیەنێت و ئارسناڵ و هاندەرانی توڕەدەکات.سەرەتا کۆسیێڵنی بڕیاریدا تاکلایەنە بەشداری مەشقەکانی ئارسناڵ نەکات و داوای راهێنەری پێشێلکرد سەرەڕای ئەوەی کاپتنی یانەکەبوو. ئەمەش گەنەرزی ملکەچکرد رازی بێت بە بڕیاری رۆیشتنی. دوابەدوای ئەوە پاش هەواڵی گواستنەوەی بۆ بۆردۆ، خودی یاریزانەکە ڤیدیۆیەکی بڵاوکردەوە کە لە پەڕەی فەرمی بۆردۆ دانراوە و تێیدا درێسی ئارسناڵ دادەنێت و لەژێرەوە درێسی یانە نوێیەکەی لەبەرکردووە.ئییان رایت ئەفسانەی ئارسناڵ سەبارەت بە ڤیدیۆکە نوسیویەتی “ئازارم دەدات! دەبێت شەرم لە خۆت بکەیت بەم رێژەیە سوکایەتی بنوێنیت لە کاتێکدا نۆ ساڵ لە ئارسناڵ بوویت. ئەوەت دەستکەوت کە خۆت دەتویست بەڵام لەگەڵ ئەوەشدا سوکایەتیت کرد”. ڤیدیۆکە: Nouveau joueur, nouveau maillot, retrouvez-le dès maintenant ici ➡ https://t.co/6Jb2BRKbIo pic.twitter.com/eCfsGaSUYS— FC Girondins de Bordeaux (@girondins) August 6, 2019



یاریگا- داڤید لویز خۆی لە مەشق و ڕاهێنانەکانی یانەکەی دادەبڕێنێت، ئەوەش وەک فشارێک تاوەکوو چێڵسی ڕێگە بە ڕۆشتنی بدەن.زۆرێک لە سەرچاوە ئینگلیزییەکان و لیکیپی فەڕەنسیش هەواڵەکەیان بڵاو کردۆتەوە و باسیشیان لەوە کردووە کە یانەی ئارسیناڵ و بەرگریکارەکەی بلووز لە گفتوگۆی قووڵدان بۆ گواستنەوەی بۆ ڕیزی تۆپچییەکان.ئەگەرچی لویزی تەمەن 32 ساڵ، مانگی مایۆی ڕابردوو گرێبەستەکەی لەگەڵ بلووز بۆ دوو وەرزیتر نوێ کردەوە، بەڵام دوای دەستبەرداربوونی چێڵسی لە ماوریزیۆ ساری ڕاهێنەر، کە بەرگریکارە بەڕازیلییەکە باسی لە ئاسوودەیی خۆی دەکرد لە ژێر سەرپەرشتییدا، وا دیارە چیتر لویز نایەوێت لەو یانەیە بەردەوامبێت.هەرچی ئارسیناڵیشە، دوای ڕۆشتنی لۆرێنت کۆسێڵنی دڵی بەرگریی، شوێنگرەوەیەکی گونجاوی دەوێت لەم ماوەیەی کە بازاڕەکانی گواستنەوە بەرەو کۆتا کاتژمێرەکانی دەڕوات.داڤید لویز ساڵی 2016 لە پاریس سان ژێرمانەوە گەڕایەوە لەندەن، لەو ماوەی دووەمی یاریکردنی لەگەڵ بلووز، 105 یاری بە درێسی یانەکەوە ئەنجام داوە. تاگئارسیناڵ، چێڵسی، داڤید لویز،



یاریگا- پاش کۆتایی هێنان بە گفتوگۆکانی ماوەی هاوینەی گواستنەوەی یاریزانان، ئەی سی میلان سەرکەوتوو بوو لە گواستنەوەی یاریزانێکی یانەی فلامینگۆی بەڕازیلیی.ئەمڕۆ یانە ئیتاڵییەکە لە پێگەی فەرمی خۆی لە تویتەر بە فەرمیی لیۆ دوراتێی وەک یاریزانی نوێی ڕۆسۆنێری ناساند.گواستنەوەی بەرگریکارە تەمەن 23 ساڵانەکە، بە گوێرەی سەرچاوەی جیاواز، 11 ملیۆن یۆرۆ بوو، ئەوەش پێش سێ هەفتە لە وادەی داخستنی بازاڕەکانی گواستنەوەی ئیتاڵیا هات. تاگئەی سی میلان، فلامینگۆ، لیۆ داوراتێ،



یاریگا- پێش کۆتایی هاتنی وادەی بازاڕی گواستنەوەکانی هاوینە، یانەی واتفۆرد دانی وێڵباکی هێرشبەری ئینگلیزیی لە یانەی ئارسیناڵەوە گواستەوە ڕیزەکانی.چوونی هێرشبەرەکە بۆ واتفۆرد، بێ بەرامبەرە، لە کاتێکدا ساڵی ڕابردوو هەمان نیازییان لە کڕینی هەبوو بە بەهای 8 ملیۆن پاوەند.دانی وێڵباک ساڵی 2014 بە بڕی 16 ملیۆن پاوەند لە مانچستەر یونایتدەوە ڕووی کردە ئارسیناڵ. لە نۆڤەمبەری ساڵی ڕابردووەوە یاریزانە 28 ساڵانەکە بەهۆی پێکانەوە لە پاژنەی پێیدا، یاری بۆ تۆپچییەکان نەکردووە. تاگئارسیناڵ دانی وێڵباک، واتفۆرد،











یاریگا-رۆمیلو لوکاکو هێرشبەری یانەی مانچستەریونایتد گەیشتە میلانۆ و  بەفەرمی پەیوەندی بە ئینتەرمیلانەوە دەکات.دوای هەرەسهێنانی ئاڵوگۆڕی لوکاکو بە دیبالا، شەیتانە سوورەکان رازیبوون بە ٨٠ ملیۆن یۆرۆ هێرشبەرە بەلجیکییەکە بفرۆشن. لەگەڵ رێژەیەک لە پارەی فرۆشتنەوەی لەباری رۆیشتنی لە ئینتەر.لوکاکو بە سەرەتایەکی باش لەگەڵ یونایتد دەستی پێکرد بەڵام وەرزی رابردوو بە ئاستێکی خراپەوە بینرا و دواتریش پەیوەندییەکانی لەگەڵ سۆڵشایەری راهێنەر گرژی تێکەوت، تا ئەو رادەیەی ناوبراو هاوینی ئەمساڵ نەگەڕایەوە مەشقەکان و لەگەڵ ئەندەرلەختی بەلجیکی مەشقی ئەنجامدا.



یاریگا- ئەمڕۆ میدیای عەرەبیی وینەی ساتەوەختی گەشتنی لۆران بلان، ڕاهێنەری فەڕەنسییان بڵاو کردەوە لە فڕۆکەخانەی موحمەممەد خامس لە مەغریب.بە گوێرەی زانیارییەکان، ئەمڕۆ ڕاهێنەرە فەڕەنسییەکە لەگەڵ سەرۆکی یەکێتی تۆپی پێی وڵاتە ئەفریقییەکە کۆ دەبێتەوە بە مەبەستی وەرگرتنی ئەرکە نوێیەکەی، وەک جێگرەوەی هێرفی ڕینارد، کە نەیتوانی هەڵبژاردەکە لە قۆناغی 16ی جامی نەتەوەکانی ئەفریقای 2019 تێپەڕێنێت.بلان، بەرگریکاری پێشووتری هەڵبژاردەی فەڕەنسا، پێشتر ئەزموونی ڕاهێنەرایەتیی لەگەڵ بۆردۆ و هەڵبژاردەی فەڕەنسا و پاریس سان ژێرمان هەبووە.– وێنەی لۆران بلان و گەشتنی بە فڕۆکەخانە: تاگلۆران بلان، مەغریب،



یاریگا- بەهۆی کاردانەوەکانی دوای وەرگرتنی کارتە سوورەکەی لە یاری کۆتایی کۆپا ئەمریکا بەرامبەر پیرۆ، یەکێتی تۆپی پێی ئەمریکای باشوور سزای بەسەر گابرێل خیسۆسی بەڕازیلیدا سەپاند.هێرشبەرە بەڕازیلییەکە لەو یارییە گۆڵێکی کرد و گۆڵێکیشی دروست کرد لە سەرکەوتنی سێ بە یەک-یاندا، بەڵام دواتر بەهۆی ئەنجاندانی فاوڵێکەوە، دووەم کارتی زەردی پێ درا و کرایە دەرەوە.خیسۆس لە کاتی جێهێشتنی یاریگا، لە کاردانەوەکانییدا کێشای بە ئامێر و مۆنیتەری چاودێریی ئامێری ڤاردا و لە ڕاڕەوی یاریزاناندا لێی دانیشت و دەستی کرد بە گریان.ئەمڕۆ کۆنمیبۆڵ سزاکەی ڕاگەیاند کە بریتییە لە دوو مانگ ڕاگرتن لە یاریی نێودەوڵەتیی و بڕی 30 هەزار دۆلار وەک سزای مادیی.یاریزانەکەش هەفتەیەکی لە بەردەستدایە بۆ تانەدان لە بڕیاری یەکێتییەکە. تاگبەڕازیل، پیرۆ، کۆپا ئەمریکا، کۆنمیبۆڵ، گابرێل خیسۆس،



رۆژنامەی سکای ئیتاڵی لە هەواڵێکیدا ڕایگەیاند کە هەر لە یەکەم دانیشتنەوە لە نێوان یانەی یۆڤانتۆسی ئیتاڵی و مان یونایتدی ئینگلیزی، گرێبەستەکەی ماندزۆگێتچ شکستی هێنا.
بڕیار وابوو کە یانەی مان یونایتدی ئینگلیزی هەستێت بە کڕینی چەند یاریزانێک بۆ یانەکەیان و لە ئێستادا ئەم گرێبەستەی ماندزۆگێتچ دەبێتە سێهەم گرێبەست کە یانە ئینگلیزیەکە پەشیمان دەبێتەوە لێ.
جێگەی باسە کە جەماوەری یانەکە تۆڕەبوونی خۆیان ڕاگەیاند لەسەر بەڕێوبەرایەتی یانەکە لەسەر ئەم هەڵوێستەیان و داوایان کرد کە نابێت وا شکست خواردوو بن لە بازاری گۆاستنەوەکاندا
هەمووی چەند سەحاتێک ماوە بۆ کۆتایی وەرزی گۆاستنەوەی یاریزانان و تا ئێستا یانەی مان یونایتد هەنگاوێکی باشی نەناوە تا ڕیزەکانی خۆی بەهێز بکات بۆ وەرزی داهاتوو.



زفۆنمیر بۆبان بەڕێوبەری هونەری یانەی میلانی ئیتاڵی لە لێدوانێکی دا ڕەتیکردەوە یانەکەی بەتەمای بەدەست هێنانی لۆکا مۆدرێتچی ئەستێرەی یانەی ڕیاڵ مەدرید بوبێت.
چەندین ڕۆژنامەی جیهانی مۆدریتچیان بەستەوە بە یانەی میلانەوە ئەگەر هاتوو یانەی ڕیاڵ گرێبەستی لەگەڵ هەردوو یاریزان پۆڵ پۆگباو دۆنی ڤان دی بێک کرد.
بەڵام بۆبان لە لێدوانێکی دا بۆ ڕۆژنامەی لاکازێتای ئیتاڵی ووتی،” بیست ڕۆژ لەمەو پێش بە ماڵدینیم ووت سەبارەت بە مۆدرێتچ و لە وەڵام دا پێ ڕاگەیاندم کە لۆکا مۆدرێتچ نابێتە یاریزانی میلان و ئەم قسەیەشی بەردەوامە.”
ڕەتیکردەوە کە قسەی ڕۆژنامەکان ڕاست بێت و ووتی،” باشترین یاریزانی جیهان نابێتە یاریزانی میلان.”
لە کۆتایی قسەکانیشدا ووتی،” ئەو یاریزانێکی زۆر بە توانایەو زۆر کەیفی بە یانەی میلان دێ چونکە خەونی مناڵیەتی بەڵام ئەبێت ڕاستیەکان ئاشکرا بکەین و زۆریش ئارەزوو بە بەدەست هێنانی دەکەین.”
جێگەی باسە کە لە وەرزی پێشوودا یانەی میلان و ئەنتەریش هەوڵیان بۆ دا بەڵام یانەی ڕیاڵ ڕەتیکردەوە دەست بەرداری بێت.



یانەی ڕیاڵ مەدریدی ئیسپانی، بیر لەوە دەکاتەوە تاکیفۆسا کۆبۆی یابانی بە شێوەی خۆاستن بداتە یانەی ئیبن الوەلید لە بازاڕی گۆاستنەوەی یاریزانانی هاوینەدا کە ئێستا بە ڕێوە دەچێت.
چەند ڕۆژنامەیەکیش ڕاستی ئەم هەواڵەیان بڵاو کردەوەو ڕایانگەیاند کە یانەی ڕیاڵ رەزامەندی خۆی دەربڕیوە بە ناردنی کۆبۆ بۆ یانەی بن وەلید بە شێوەی خۆاستن.
جێگەی باسە کە بەڕێوبەرایەتی هەردوو یانەکە پەیوەندیەکی باشیان هەیە و پێرێز وای بە باشتر زانیوە ئەم یاریزانە لاوە لە ڕیزەکانی بن وەلید بێت ماوەیەک تا زیاتر ئاشنا بێت بە خولی ئیسپانی و ئامادەیەکی باشی تیا بێت بۆ هاتنەوە ڕیزەکانی ڕیاڵ مەدریدی ئیسپانی.



ئیرنستۆن ڤاڵڤێردی، ڕاهێنەری یانەی بارسیلۆنای ئیسپانی، لە لێدوانێکی دا بۆ یەکێک لە ڕۆژامە ئیسپانیەکان قسەی لەسەر ڕۆشتنی نەیمار دا سیلڤای بەڕازیلی کرد بەرەو یانەی ڕیاڵ مەدریدی ئیسپانی.
نەیمار لەم هاوینەدا زۆر بەی هەواڵەکان باسیان لە ڕۆشتنی دەکرد بەرەو یانەی بارسیلۆنا بەڵام وا دەردەکەوێت لە کۆتایی بازاری گۆاستنەوەی یاریزاناندا بەرەو یانەی ڕیاڵ بڕوات بەڵام تا ئێست هیچ باسێک نییە لەسەر ڕاست ئەم بابەتە.
ڤاڵڤێردی لە لێدوانەکەی دا ووتی.” لە هەموو شوێنێک ئەم پرسیارەی نەیمار لە من ئەکەن و ئەڵەی نەیمار بەدوامەوەیە و ئێوە هەمان پرسیارم لێ ئەکەنەوە.”
جێگەی باسە کە یانەی ڕیاڵ چەندین جارە گرێبەست پێشکەش بە یانەی پاریس دەکات و لە هەوڵ دایە بۆ بەدەست هێنانی تواناکانی نەیمار دا سیلڤای بەڕازیلی.



یاریگا- کەمێک پێش ئێستا پێگەی فەرمیی ئینتەر میلان لە تویتەر ڤیدیۆیەکی ڕۆمیلۆ لوکاکوی داگرت کە خودی یاریزانەکە لە شێوەی ‘سێڵفی’ کردوویەتی و بە درێسی نێراتزۆرییەوە دەردەکەوێت.بە گوێرەی سەرچاوە جیاوازەکان، ئەگەرچی هێشتا وردەکارییەکان ماون، نرخی هێرشبەرە بەلجیکییەکە 76.7 ملیۆن پاوەندە و بۆ ماوەی پێنج ساڵ. ئینتەر لەو بڕەیە 64.7 دەدات لەگەڵ 12 ملیۆنی گۆڕانکارییەکان. سکای دپۆرتسیش لای خۆیەوە بە 73 ملیۆن پاوەند بەهاکەی ڕاگەیاندووە.لە گرتە ڤیدیۆییەکەدا هێرشبەرەکەی پێشووتری مانچستەر یونایتد دەڵێت: “ئینتەر بۆ هەموو کەسێک نییە، هەر بۆیە ئێسا من لێرەم!” تاگئینتەر میلان لوکاک



یاریگا- یانەی مانچستەر سیتی گرێبەستی ئیلکای گوندۆگانی ئەڵمانیی نوێ کردەوە.بەوەش یاریزانە ناوەڕاستکارەکە تا ساڵی 2023 لە ڕیزەکانی مانچستەر سیتی دەمێنێتەوە، کاتێک پێشتر پێچەوانەی ویستی گواردیۆلای ڕاهێنەر، ئەڵمانییەکە نیازی لە نوێکردنەوەی بۆندەکەی نەبوو.گوندۆگان ساڵی 2016 بە بڕی 21 ملیۆن پاوەند لە بروسیا دۆرتمۆندەوە گواسترایەوە بۆ مانچستەر سیتی. تاگئیلکان گوندوگان،



شەوی رابردوو بەفەرمی بازاڕی کڕینی یاریزانان لە ئینگلتەرا داخرا. هەرچەندە هێشتا مۆڵەت ماوە یاریزانان ئەو خولە جێبهێڵن بەڵام لەم بابەتەدا ٢٠ گرنگترین کڕینتان لە پریمەرلیگ پێ ئاشنادەکەین#٢٠نیڵ ماوپای : بەرامبەر بە ٢٠ ملیۆن یۆرۆ برێنتفۆرد بۆ هۆڤ ئەند ئەلبیۆن.خاوەنی ٢٥ گۆڵ و ٨ ئەسیست بوو لە وەرزی رابردووی خولی پلە یەکی ئینگلتەرا. #١٩ ئەلبیان ئاجێتی (٨ ملیۆن یۆرۆ)لە بازلەوە گوێزرایەوە بۆ وێستهام. وەرزی رابردوو لە خولی سویسری ١٤ گۆڵی تۆمارکرد و چاوەڕوانی زۆری لێدەکرێت.#١٨ تۆم هیتن (٨ ملیۆن یۆرۆ)لە بێرنلی گوێزرایەوە بۆ ئەستۆن ڤیلا. تۆم یەکێک بوو لە شۆرشەکەی هاوینی ئەمساڵی ئەستۆن ڤیلا. سەرەڕای ئەوەی تەمەنی ٣٣ ساڵە بەڵام بە ئەزموونە زۆرەکەی، زیادەیەکی گرنگ دەبێت بۆ ڤیلا.#١٧ دانیێل جەیمس (١٧ ملیۆن یۆرۆ)دانیێل لە سوانزی سیتییەوە گوێزرایەوە بۆ مانچستەریونایتد. ناوبراو ناسنامەی وێڵزییە و لە ئێستاوە لە یونایتد بە جێگرەوەی رایان گیگز ناوی دەبەن.#١٦ ئەلێکس ئایوبی (٤٠ ملیۆن یۆرۆ)لە ئارسناڵەوە بۆ ئێڤەرتۆن. لە کۆتا شەوی بازاڕی گواستنەوەدا ئێڤەرتۆن گواستنەوەیەکی دیکەی راگەیاند. خاوەنی ١٠٠ یارییە لە پریمەرلیگ و ئەگەر کەمێک زیاتر گۆڵ تۆماربکات ئەو بۆچوونانە بە درۆدەخاتەوە گووایە ئێڤەرتۆن پارەیەکی زۆر زیاتر لە نرخی خۆی پێداوە.#١٥ دینیس پرایت (٢١ ملیۆن یۆرۆ)سامپەدۆریا بۆ لێیستەر سیتی. پرایتی بەلجیکی ناوەڕاستکارە و پێشتر یوڤێنتۆس هەوڵی بۆداوە بەڵام لە پریمەرلیگ نیشتەوە و پێشبینی دەکرێت کاریگەری گەورەی لەسەر ناوەندی یاریگای لێیستەر هەبێت.#١٤ داڤید لویز ( ٨ ملیۆن یۆرۆ)چێڵسی بۆ ئارسناڵ. بە رۆیشتنی کۆسیێڵنی کاپتن، ئارسناڵ لویزی گواستەوە ریزەکانی. لەگەڵ ئەوەی کێشەی پابەندبوونی هەیە بە مەشق و رێنماییەکان بەڵام لویز وەک یەکێک لە بەرگریکارە بە ئەزموون و بەهێزەکانی پریمەلیگ دەمێنێتەوە.#١٣  پابلۆ فۆرناڵس ( ٢٨ ملیۆن یۆرۆ)ڤیاریاڵ بۆ وێستهام. فۆرناڵسی ٢٣ ساڵ وەرزی رابردوو لە یۆرۆلیگ ئاستێکی بەرزی نیشاندا و رەنگە رێک ئەو ووزەیە بێت کە ناوەندی یاریگای وێستهام پێویستیەتی.#١٢ وێسلی (٢٥ ملیۆن یۆرۆ)کلەب بروگ بۆ ئەستۆن ڤیلا. یەکێکی دیکە لە گرێبەستە گرنگەکانی ئەستۆن ڤیلا. لەگەڵ ئەوەی تەمەنی تەنها ٢٢ ساڵە بەڵام وێسلی لەو هێرشبەرە بەڕازیلییە گەنجانەیە کە کێشەی گۆڵ تۆمارکردنی نیە و ئەگەر خۆی بدۆزێتەوە لە پریمەرلیگ رەنگە ببێتە یەکێک لە گۆڵکارانی.١١# کییران تیێرنی (٢٧ ملیۆن یۆرۆ)سەڵتیک بۆ ئارسناڵ. دوای مقۆمقۆیەکی زۆر سەرەنجام کییران روویکردە ئارسناڵ. گەنەرز پێویستی بە بەرگریکارە بەتواناکە بوو تاوەکو کێشەی چەند ساڵەی هێڵی بەرگری بۆ چارەسەربکات.#١٠ سباستیان هالەر (٤٠ ملیۆن یۆرۆ)ئینتراخت فرانکفورت بۆ وێستهام. هالەر یەکێک بوو لە گۆڵکارە بەردەوامەکانی بۆندزلیگا. هامەرز کڕیویانە بۆ چارەسەرکردنی کێشەی کەم گۆڵی یانەکە، بە تایبەت دوای رۆیشتنی مارکۆ ئەرناتۆڤیج بۆ خولی چینی.#٩ جیۆڤانی لۆ سێڵسۆ (خواستن)ریاڵ بیتس بۆ تۆتنهام.  لۆ سێڵسۆ یەکێک لە ناوەڕاستکارە دیارەکانی وەرزی رابردووی لالیگا بوو. ناوەڕاستکاری هەڵبژاردەی ئەرژەنتینیشەوە و تۆتنهام مافی ئەوەی هەیە لە کۆتایی وەرزی داهاتوو بەیەکجاری بیگوازێتەوە.#٨ دانی سیبایۆس (خواستن)ریاڵ مەدرید بۆ ئارسناڵ. سیبایۆسی ٢٣ ساڵ باشترین یاریزانی تیپی دووهەمی هەڵبژاردەی ئیسپانیایە، لەگەڵ ئەوەی لە ریاڵ مەدرید نەگەیشتە ئەو ئاستەی چاوەڕواندەکرا بەڵام ئەوە روونە خاوەنی ووزە و توانایەکی شاراوەی زۆرە.#٧ ئارۆن وان بیساکا (٥٥ ملیۆن یۆرۆ)کریستاڵ پاڵاس بۆ مانچستەر یونایتد. لە تەمەنی تەنها ٢١ ساڵیدا بووە یەکێک لە گرانبەهاترین بەرگریکارەکان. لە یارییە دۆستانەکاندا بە ئاستە بەرزەکەی نیشانیدا  یونایتد دەتوانێت سوودێکی زۆری لێوەرگرێت بۆ بەرگری و هەروەها هێرشبردن.#٦ رۆدری (٧٠ ملیۆن یۆرۆ)ئەتڵەتیکۆ مەدرید بۆ مانچستەر سیتی. رۆدری یەکێکی دیکەیە لە یاریزانە گەنجە گرانبەهاکان. لەبەر گرێبەستە خەیاڵییەکەی مان سیتی نەبووایە، رەنگە ئەتڵەتیکۆ هەرگیز دەست بەرداری نەبووایە. پێشبینی دەکرێت ببێتە جێگرەوەی فێرناندینهۆ لە پێکهاتەی سەرەکی ستیزن.#٥ جواو کانسێلۆ (٦٥ ملیۆن یۆرۆ)یوڤێنتۆس بۆ مان سیتی. کانسێلۆ رەنگە یەکێک بێت لە باشترین کارە بازرگانییەکانی سیتی پاش ئەوەی بە پارەیەکی گونجاو بەرگریکارێکی گواستەوە کە زۆر کەس بە باشترین بەرگریکاری باڵی چەپ لە جیهاندا ناوی دەبەن. ئەمە جگە لەوەی بەهۆی کڕینی ئەو، توانی دانیلۆ بە پارەیەکی باش رەوانەی یۆڤی بکات.#٤ هاری مەگوایەر (٨٠ ملیۆن یۆرۆ)لێیستەر بۆ مان یونایتد. مەگوایەر بووە گرانترین بەرگریکاری مێژووی تۆپی پێ پاش کەللە رەقییەکەی لێیستەر بۆ ئەوەی نرخی بگەیەنێتە سەروو ڤێرجڵ ڤان دایک. یونایتد گرنگی بە نرخەکەی نەدا بەهۆی پێویستییەکی زۆر بە تواناکانی بەرگریکارە پۆڵاینییەکە.#٣ مۆیس کین (٢٧.٥ ملیۆن یۆرۆ)یوڤێنتۆس بۆ ئێڤەرتۆن. یەکێک لە گواستنەوە شۆکهێنەرەکانی هاوین بوو. کین بووە یەکەم یاریزانی خولی ئیتاڵی کە لە دایکبووی ٢٠٠٠ بێت و لە کالچیۆ یاری بکات. وەرزی رابردوو لە کۆتا هەفتەکاندا ئاستێکی بەرزی نێشاندا  و هەمووان سووربوون داهاتووی یۆڤییە بەڵام بەدەر لە چاوەڕوانییەکان یۆڤی بە پارەیەکی کەم دەستبەرداری بوو.#٢ تانگوای ندۆمبێڵی (٦٠ ملیۆن یۆرۆ)لیۆن بۆ تۆتنهام. ندۆمبێڵی دوو ساڵە بووەتە خولیای چەندین یانەی گەورەی ئەورووپا  بەڵام لە کۆتاییدا تۆتنهام بوو کە پاش ماوەیەکی زۆر بێدەنگی لە بازاڕی گواستنەوەدا بە ٦٠ ملیۆن ناوەڕاستکارە فەڕەنسییە بلیمەتەکەی گواستەوە ریزەکانی.#١ نیکۆڵاس پێپێ (٨٠ ملیۆن یۆرۆ)لیل بۆ ئارسناڵ. پێپێ بووە گرانترین یاریزانی مێژووی ئارسناڵ و دووهەم گرێبەستی ٨٠ ملیۆنیی هاوینە بوو. ناوبراو لە یانەیەکی بچووکەوە پارساڵ رکابەری ئێمباپێی دەکرد بۆ ناسناوی گۆڵکاری خولی فەرەنسی. دوای ٢٢ گۆڵ و ١١ ئاسیست لە یەک وەرزدا پێشبینی دەکرێت سیانەیەکی بەهێز پێکبهێنن لەگەڵ لاکازێت و ئاوبامیانگ.سەرچاوە: گۆڵ.کۆم



یاریگا- ئارسەر میلۆ یاریزانی هێڵی ناوەندی بارسێلۆنا دووپاتیكردەوە كەوا هەموان لە بارسێلۆنا ئاواتەخوازن كە نەیمار دا سێلڤا بگەڕێتەوە یانەكە.لە لێدوانەكانیدا بۆ ڕۆژنامەی ماركا ئارسەر ووتی: هەر یاریزانێكی هێڵی ناوەند كە لە بارسێلۆنا یاریبكات دەبێت بەهرەیەكی تایبەتی هەبێت، یاریزانی زۆرمان هەیە بەدەست راهێنەرە كە كێ بەشداری پێدەكات.هەروەها بەردەوام بوو ووتی: داهاتووی فلیپی كۆوتینهۆ تەنها بەدەست خۆیەتی، پێوویستە سەرەتا لەگەڵ خێزانەكەی گفتوگۆ بكات دواتر بزانێت لە كوێ دلخۆش دەبێت، لەو بڕوایەدام دڵخۆشە و دەیەوێت بمێنێتەوە لەگەڵمان.هەروەها سەبارەت بە دەنگۆكانی هاتنی نەیمار بۆ یانە كەتەلۆنییەكە ووتی: قسەم لەگەڵی نەكردووە سەبارەت بەوە، نامەوێت بێزاری بكەم بەوانە، چاوەڕوانین بزانین چی ڕوودەدات.بەردەوام بوو ووتی: من و یانەكە و هاندەرانی بارسا بێگومان بە ئاواتەوەین دووبارە بگەڕێتەوە، چێژ وەردەگرم بە یاریكردن لەگەڵی لە هەڵبژاردەی بەڕازیل ، بەڵام نازانم پلانی چی داناوە، هیوادارم هەمیشە سەركەوتوو بێت لە هەر كوێ بێت. تاگئارسەر میلۆ بارسێلۆنا نەیمار



بێژه‌ری کوردی




یاریگا–
دوای ئەوەی لێرۆی سانێ ئەڵمانی و یاریزانی یانەی مانچێستەر سیتی تووشی پێکان بوو، بەرپرسانی بایرن میونشن هەوڵەکانیان بۆ گواستنەوەی ئیڤان پریسیچی کڕواتی دەست پێکرد.رۆژنامەی وەرزشی بیڵدی ئەڵمانیا بڵاویکردۆتەو بەرپرسانی باڤاری لەگەڵ یانە ئیتاڵیەکە لەسەر گواستنەوەی یاریزانی کڕواتی ئەو یانەیە گەیشتونە رێککەوتن و بریارە لە چەند رۆژی داهاتوو ئەو یاریزانە گەشتی ئەڵمانیا بکات بە مەبەستی ئەنجامدانی پشکنینی پزیشکی.بایرن میونشن یاریزانی کڕواتی بۆ ماوەی وەرزێک بە شێوەی خواستن دەگوازێتەوە لەگەڵ مافی کڕینەوەی. تاگئیڤان پریسیچ



















یاریگا–
بەرپرسانی یانەی پاریس سانجێرمانی فڕەنسا ئامادەن بەرامبەر دوو یاریزانی بارسێلۆنا و هەندێ پارە دەستبەرداری نێیمار داسیلڤا ببن.رادیۆ کەتەلۆنیا بڵاویکردۆتەوە شازادەکان لە نوێترین داواکاریەکانیان بۆ دەستبەرداربوون لە ئەستێرە بڕازیلیەکەیان داوای نێلسۆن سێمیدۆ + کۆتینیۆ یان دێمبلێ + برێک پارە لە بارسێلۆنا دەکەن، بەڵام بەرپرسانی بلاوگرانا ئامادە نین دەستبەرداری بەرگریکارە پۆرتوگاڵیەکەیان بن.سەرچاوەکە ئەوەشی بڵاوکردەوە بارسێلۆنا ئامادەیە کۆتینهۆ یاخود دێمبلی بداتە پاریس لەگەڵ ئەو بڕە پارەیە، بەڵام ئامادە نین سێمیدۆ تێکەڵ بە گریبەستەکە بکەن. تاگنێیمار



یاریگا–
مەسوت ئۆزیل و ستاد کۆلاسیناک بە هۆی ئەو هێرشەی لە ماوەی رابردوو کرایە سەریان بەشداری یەکەم یاری وەرزی نوێ پرێمەرلیگ ناکەن.ماڵپەری دەیلی مەیلی بریتانی بڵاویکردۆتەوە لەسەر داوای پۆلیس بە مەبەستی لێکۆلینەوەی زیاتر لەسەر هێرشەکە، بریاردراوە ئەم دوو یاریزانە تا ئەو کاتەی پشت راست نەکرێتەوە بارودۆخی دەرونیان جێگرە ناتوانن بەشداری یاری یانەکەیان بکەن.ئۆزیل و کۆلاسیناک لە ماوەی رابردوو لەلایەن چەند کەسێکەوە هێرشیان کرایە سەر و دوای ئەم روودووە پۆلیس بە دوای بکەرەکان دەگەڕێت. تاگئارسێناڵ







 یاریگا- یانەی ئارسیناڵ لە ماوەی گواستنەوەی یاریزاناندا چەند گرێبەستێکی ئەنجام دا، دیارترینیان نیکۆلاس پێپێ بوو لە یانەی لیلی فەڕەنسیی کە ئامانجی چەند یانەیەکیتری ئەورووپا بوو.ڕۆژانامەی ‘لو 10 سپۆرت’ی فەڕەنسیی ئاشکرا کردووە، مانچستەر یونایتد گرێبەستی خۆی پێشکەشی یاریزانەکە کردبوو، بە بەهای 85 ملیۆن پاوەند، کە دەکاتە 90 ملیۆن یۆرۆ، بەڵام بە مەرجی فرۆشتنی ڕۆمیلۆ لۆکاکو تا بتوانن نرخی هێرشبەرە کۆت دی ڤوارییەکە دابین بکەن.هەر لە ڕۆژنامەکەدا هاتووە، مانچستەر یونایتد تاکە تایەنە نەبووە هەوڵی گواستنەوەی نیکۆلاس پێپێی دابێت، یانەی ئەتڵەتیکۆ مەدریدیش لای خۆیانەوە بە 72 ملیۆن پاوەند، هەمان نیازیان لە کڕینی هێرشبەرەکە.بۆ زانین، تۆپچییەکانی لەندەن بە 80 ملیۆن پاوەند، وەک گرانترین بۆندی مێژووی یانەکەیان، نیکۆلاس پیپیان گواستەوە پریمەرلیگ. تاگئارسیناڵ لیل، مانچستەر یونایتد، نیکۆلاس پیپی































یاریگا–
ئالیسۆن بێکەر، گۆڵپارێزی بڕازیلی یانەی لیڤەرپولی ئینگڵاند چاوەڕێ دەکرێت بۆ ماوەی 4 تاوەکو 8 هەفتە لە یاریگاکان دوور بکەوێتەوە.رۆژنامەی دەیلی مەیلی بریتانی بڵاویکردۆتەوە گۆڵپارێزە بڕازیلیەکە رێدز بە هۆی ئەو پێکانەی لە ماسولکەی قاچی تووشی بووە، پێویستی بە پشوویەکی زۆر هەیە و بەم هۆیەوە لەوانەیە نزیکەی دوو مانگ لە یاریگاکان دوور بکەوێتەوە.هەر چەندە تاوەکو ئێستا ماڵپەری فەرمی لیڤەرپول وادەی دوور کەوتنەوەی گۆڵپارێزەکەیانی بڵاونەکردۆتەوە، بەڵام پشکنینە سەرەتاییەکان چاوەڕێ هەواڵێکی ناخۆش بۆ هاندەرانی ئەو یانەیە دەکەن. تاگئالیسۆن بێکەر



یاریگا–
نێیمار داسیلڤا، هێرشبەری بڕازیلی یانەی پاریس سانجێرمانی فڕەنسا ئامادەیە پەیوەندی بە ریزەکانی یانەی ریال مەدری بکات.لویس سانچێز رۆژنامەنوسی نزیک لە شاهانەکان ئاشکرایکردووە لەم چەند رۆژەی رابردوو یاریزانە بڕازیلیەکە لە رێگەی کەسە نزیکەکانیەوە پەیامێکی ئاراستەی یانەکەی پایتەخت کردووە کە ئامادەیە پەیوەندیان پێوە بکات و ئەم یانەیەش ئامادەکاری بۆ گواستنەوەی دەکات، بۆیە چاوەڕێ دەکرێت لە ماوەی داهاتوو ئێل کلاسیکۆیەک بۆ رکابەریکرن لەسەر گواستنەوەی ئەم یاریزانە لە نێوان بارسێلۆنا و ریال مەدرید ببینین.لەلایەن خۆشیەوە ئەمڕۆ لیئۆناردۆ بەرێوەبەری وەرزشی پاریس سانجێرمان پشت راستی کردەوە نیمۆ یانەکەیان جێدێڵیت، هەربۆیە بانگهێشتی یەکەم یاری وەرزی نوێ لیگ وەن نەکراوە. تاگنێیمار داسیلڤا



کەمێک پێش ئێستا لە یارییەکەی بارسێلۆنا و ناپۆلیدا، سوارێز و مانۆلاس دەکەونە دەمەقاڵێوە و مانۆلاسیش بە ئاماژەی دەستی ریمۆنتاداکەى ڕۆما وەبیر سوارێز دەخاتەوە. تاگسوارێز







یاریگا- ڕاهێنەری یانەی مانچستەر یۆنایتدی ئینگلیزی سۆلشایەر ڕەتیكردەوە بەراورد بكات لە نێوان ڤان دایك و ماگوایر.هاری ماگوایر بە بڕی 87 ملیۆن یۆرۆ پەیوەندی بە یانەی مانچستەر یۆنایتدەوە كرد و بەوەش بوویە گرانترین بەرگریكاری مێژووی تۆپی پێ.لە كۆنگرەی ڕۆژنامەوانی پێش یاریەكەیان بەرامبەر چێڵسی سۆلشایەر ووتی: من زۆر دڵخۆشم بە پەیوەندیكردنی ماگوایر بە یانەكەمانەوە، زۆر باش دەبێت بۆ ئێمە، ئەو ئامانجی سەرەكی ئێمە بوو.هەروەها ووتیشی: نامەوێت بەراوردی بكەم بە ڤان دایك ، بەڵام من دڵنیام كاریگەری زۆر باشی دەبێت لەسەر یانەكەمان.وا بڕیارە ئێوارەی ئەمڕۆ لە یاری لووتكەی ئەم هەفتەی پریمەرلیگ هەردوو یانەی مانچستەر یۆنایتد و چێڵسی ڕووبەڕووی یەك ببنەوە. تاگسۆلشایەر مانچستەر یۆنایتد هاری ماگوایر



یاریگا- كارلۆس ئەلینا یاریزانە لاوەكەی بارسێلۆنا باس لە ئەگەری پەیوەندیكردنی نەیمار دەكات بە ڕیاڵ مەدریدەوە و پێی وایە گەر ئەوە ڕووبدات ئازار بەخش دەبێت.لە لێدوانەكانیدا لە دوای یاریەكەیان بەرامبەر ناپۆلی ئەلینا ووتی: شتێكی بە ئازار دەبێت ئەگەر نەیمار پەیوەندی بكات بە یانە ڕكابەرەكەمانەوە.هەروەها ووتیشی: متمانەمان هەیە كە دێتەوە ئێرە، ئەو لە باشترینەكانی جیهانە، ئەگەر بێت ئەوا دەبێتە باشترین كۆتایی بۆ بازاڕی گواستنەوەكان.لە یاریەكی دۆستانەدا بارسێلۆنا توانی بە ئەنجامی چوار گۆڵی بێ بەرامبەر لە ناپۆلی بباتەوە. تاگئەلینا بارسێلۆنا نەیمار



یاریگا- لە ئێستادا دەنگۆی ڕۆشتنی نێیمار لە یانەی پاریس سان ژێرمان گەرمتر دەبێت، بەتایبەت کە ماوەی گواستنەوەکانی هاوینە زۆری ڕۆشتووە و کەمی ماوە.ناوی هێرشبەرە بەڕازیلییەکە بە تەواوەتی بەسترابوو بە گەڕانەوەیەوە بۆ بارسێلۆنا، بەڵام چەند ڕۆژێکە هەواڵەکان نیازی ڕیاڵ مەدرید بۆ کڕینی دەخەنە ڕوو و یانە شاهانەکە وەک بەهێزترین پاڵێوراو دەبینن بۆ وێستگەی داهاتووی نێیمار، کە وەک ڕۆژنامەی ‘ئاس’ی ئیسپانیی بڵاوی کردۆتەوە، پاریس  بڕی 200 ملیۆنی یۆرۆی وەک نرخەکەی دیاری کردووە، ڕەتیشی کردۆتەوە بابەتی گۆڕینەوەی خامیس ڕۆدریگێز، گاریس بەیڵ یاخود ئیسکۆ بخرێتە مامەڵەکەوە.هەر لە ڕۆژنامەی ناوبراودا هاتووە، کە فلۆرێنتینۆ پێرێز، سەرۆکی ڕیاڵ مەدرید، بە مووچەیەکی خەیاڵی دەستپێشخەرییەکی خستۆتە بەردەم نێیمار، ئەوەش بریتیی دەبێت لە ساڵانەی 40 ملیۆن یۆرۆ بەبێ دانی باج، ئەوەش دەیکاتە دووەم بەرزترین مووچە دوای لیۆنێل مێسی.بۆ زانین، ساڵی ڕابردوو کارگێڕی ڕیاڵ ڕەتی کردەوە مووچەی کریستیانۆ ڕۆناڵدۆ بۆ 30 ملیۆن یۆرۆ بەرز بکاتەوە، کە وەک دەگوترا، ئەوەش هۆکاری ڕۆشتنی یاریزانەکە بوو لە مێرەنگیی. تاگپاریس سان جێرمان ڕیاڵ مەدرید، فلۆرێنتینۆ پێرێز، نێیمار،



یاریگا- لە نوێترین کاریدا وەک شیکەرەوە لە کەناڵی سکای سپۆرتس بۆ یارییەکانی ئەم وەرزەی خولی ئینگلیزیی، کە یەکەم دەرکەوتنی بوو، جۆزێ مۆرینهۆ چوار یانەی دیاری کرد بۆ بردنەوەی نازناوەکە.وەڵامەکەی مۆرینهۆ وەک هەمیشە تەنز و گاڵتە و توانج بە قسەکانیەوە دیار بوو کاتێ لەو بارەی پاڵەوانی وەرزی نوێ پرسیاری لێ کرا، گوتی: “چوار یانە، مان سیتی، تۆتنهام، لیڤەرپووڵ و مان سیتی B, چونکە کاتێک تەماشای سەر کورسی یەدەکی سیتیم کرد، ئەو یاریزانانەم بینی کە لە پێکهاتەی سەرەکییدا نین، باوەڕم وایە کە تەنانەت تیپی یەدەکیشیان دەتوانن نازناوەکە ببەنەوە.”سەبارەت بە یانەکەی پێشووتریشی، مانچستەر یونایتد، گوتی: “پێموایە مانچستەر کێبڕکێی چێڵسی و ئارسیناڵ دەکات بۆ پلەی چوارەم.”لە یاری کردنەوەی پریمەرلیگدا، یانەکانی لیڤەرپووڵ و مان سیتی و تۆتنهام بە بردنەوەی گەورە دەستیان پێکرد. یاری لوتکەی ئەم هەفتەیەش ئۆڵدترافۆرد لە خۆی دەگرێت بە یاری نێوان مانچستەر یونایتد و چێڵسی. تاگپریمەرلیگ، تۆتنهام، جۆزێ مۆرینهۆ، لیڤەرپووڵ، مانچستەر سیتی،















٢-٠

٣-٠




























١-٠

٢-٠

٣-٠




یاریگا- ڕاهێنەری یانەی ڕیال مەدریدی ئیسپانی زەینەدین زەیدان پەشیمان بووەتەوە لە بڕیاری دەركردنی بەیڵ و دووپاتیكردەوە یاریزانەكە دەمێنێتەوە لە وەرزی نوێ لەگەڵ ڕیاڵ مەدرید، پێچەوانەی لێدوانەكەی پێشتری.پێشتر لە لێدوانێكیدا ڕاهێنەرە فەڕەنسیەكە ئاماژەی بەوە كردبوو كەوا پێوویستیان بە گاریس بەیڵ نیە و دەیانەوێت یاریزانەكە یانەكە جێبهێڵێت.بەڵام دوای شكستەكەیان بەرامبەر ڕۆما زەیدان دوای یاریەكە ووتی: گاریس بەیڵ و خامیس ڕۆدریگز بەشێكن لە پلانەكانی ڕیاڵ مەدرید ، بەو یاریزانانەوە دەست دەكەین بە لیگا.هەروەها ووتیشی: ئەوان زۆر لێهاتوو بە توانان ، ڕاستە ئەگەری ڕوودانی هەر شتێك هەیە ، بەڵام ئێستا ئەوان یاریزانی ئێمەن. تاگخامیس ڕۆدریگز زەیدان ڕیاڵ مەدرید گاریس بەیڵ



یاریگا- بابەتی ڕۆشتنی نێیمار لە پاریس بەردەوامە و بۆتە چەقی هەواڵی گواستنەوەکانی هاوینە، لە نێو میدیا جیهانییەکاندا.پی ئێس جی ترسی لە لەدەستدانی سوپەرستارەکەی هەیە بەتایبەت کە دوو یانەی گەورەی وەک بارسێلۆنا و ڕیاڵ مەدرید، وەک بڵاو دەکرێتەوە، لە کێبڕکێدان بۆ گواستنەوەی.لە میانی چاوپێکەوتنی ڕۆژنامەوانیی پێش یاریەکەیان بەرامبەر یانەی نیم لە خولی فەڕەنسیی، تۆما تۆخێل نیگەرانیی و ترسی خۆی نەشاردەوە لە ئەگەری ڕۆشتنی نێیمار لە یانەکەی، گوتی: “ئەگەر نێیمار لەدەست بدەین، لەوەیە خەوم لێنەکەوێت. قورسە لەدەستی بدەین، قورسە یاریزانێک بدۆزیتەوە هەمان ئەو شتانە ئەنجام بدات کە نێیمار بۆمانی ئەنجام دەدات. ڕەنگە لەم بارەیەوە بێ هەواڵیی، باشترین هەواڵبێت.”وتیشی: “من دەمەوێت لەگەڵمانبێت، بەڵام دەبێت بەبێ ئەویش چارەسەر بدۆزینەوە. من هەوڵ دەدەم قایل بە مانەوەی بکەم، ئەگەرچی ئەوە بژارێکی کەسییە. بابەتێکی نێوان خۆی و یانەکەیە.”لە یارییەکەدا کە پاریسییەکان بە سێ گۆڵی خاوێن براوە بوون، دەستەی هاندەرانی یانەکە بە بانەر و هوتافی جیاواز سەرزەنشتی نێیماریان دەکرد، بەوەی هێرشبەرە بەڕازیلییەکە خۆی لە پابەندبوونی بە پاریسەوە دابڕاندووە. تاگپاریس سان جێرمان تۆماس توخێل، نێیمار،



یاریگا–
فلیپ کۆتینهۆ، ناوەڕاستکاری بڕازیلی یانەی بارسێلۆنای ئیسپانیا هیچ یانەیەک ئامادە نیە بۆ ریزەکانی ببات.رۆژنامەی وەرزشی بیڵدی ئەڵمانیا بڵاویکردۆتەوە کیا جورابچیان بەرێوەبەری کارەکانی یاریزانە بڕازیلیەکە داوای لە بەرپرسانی یانەی بایرن میونشنی ئەڵمانیا کردووە ئەو یاریزانە بگوازنەوە ریزەکانیان، بەڵام ئەوان ئەو داوایەیان رەتکردۆتەوە ئامانجیان چەند یاریزانێکی دیکەیە.سەرچاوەکە ئەوەشی بڵاوکردۆتەوە باڤارییەکان لە هەوڵی ئەوەدان ئۆسمان دێمبلی لە بارسێلۆنا و گاریس بەیل لە ریال مەدرید وەک شوێن گرەوەی ریبێری و روبن بگوازنەوە ریزەکانیان. تاگفلیپ کۆتینهۆ



یاریگا–
ئیڤان پرێسیچ، هێرشبەری کڕواتی یانەی ئینتەر میلانی ئیتاڵیا بەشداری پشکنینە پزیشکیەکانی یانەی بایرن میونشنی ئەڵمانی کرد.لە چاوپێکەوتنێکدا لەگەڵ رۆژنامەی وەرزشی بیڵدی ئەڵمانیا یاریزانە کڕواتیەکە گووتی ” بەڵێ بەشداری پشکنینە پزیشکیەکانی باڤارییەکانم کردووە و هیوادارم وەرزی داهاتوو بتوانم لە ئاست متمانەی راهێنەران و بەرپرسانی یانەکە بم “.پرێسیچ بریارە بە شێوەی خواستن و بە بڕی 5 ملیۆن یۆرۆ ئەم وەرزە یاری بۆ بایرن میونشن بکات لەگەڵ مافی کڕینی هەمیشەیی بە بڕی 20 ملیۆن یۆرۆ. تاگئیڤان پرێسیچ



یاریگا- جارێکیتر پۆڵ پۆگبای فەڕەنسیی گومانەکانی لە چواردەوری خۆی کۆ کردەوە، ئەوەش دوای لێدوانێکی سەبارەت بە داهاتووی خۆی.پۆگبا کە دوای یاریی کردنەوەیان لە خولی ئینگلیزیی بەرامبەر چێڵسی، چەند گوتەیەکی خستە ڕوو، بۆ ڕادیۆ RMC SPORTی فەڕەنسی وتی: “لەم بارەیەوە شتانێک وتراوە. داهاتوو وەڵام دەداتەوە. هێشتا ئەم بابەتە مایەی پرسیارە.”وتیشی: “ئێستا من یاریزانی مانچستەرم، تا ئەونەی لە یاریگادابم، لەگەڵ هاوڕێکانمدا چێژ لە یاریکردن دەبینم و دەمەوێت ببەینەوە.”لە بردنەوەی 4-0ی یەکەم هەفتەی پریمەرلیگ، پگبای تەمەن 26 ساڵ  بە ئاستێکی بەرچاو دەرکەوت بە تایبەت لە گێمی دووەمدا، توانی هەر لەو یارییەشدا بەرامبەر لەندەنییەکان دوو گۆڵ دروست بکات. تاگپۆڵ پۆگبا، مانچستەر یونایتد،



یاریگا-ریۆ فێردیناند ستایشی بڕیارەکەی مانچستەریونایتد دەکات بۆ نەهێنانی  پاوڵۆ دیبالا و پشت بەستن بە یاریزانە لاوەکانی ناوخۆ.یونایتد دەستبەرداری رۆمیلو لوکاکو بوو بە بێ ئەوەی هیچ یاریزانێکی جێگرەوە بکڕێت پاش ئەوەی دیبالا داوای موچەیەکی خەیاڵی کرد. فێردیناند دەڵێت “زۆر یاریزان هەیە لەم چەند ساڵەی رابردوودا نەهاتوونەتە مانچستەریونایتد تاوەکو یاری بۆ یانەی دیکە بکەن بەڵام نازانم چۆن دیبالا کارەکەی ئاڵۆزکرد لە کاتێکدا لەسەر کورسی یەدەگی یوڤێنتۆس دانیشتووە. ئەو پێویستی بە یاری کردنە.  پێم خۆشبوو کە نەهات چونکە بە بۆچوونی من ئەو کەرەستەی پێویستی نیە بۆ یاریکردن لە یونایتد. یونایتد پێویستی بە یاریزانێکە بێتە ئێرە و بڵێت من دەمەوێت یارمەتی ئەم یانەیە بدەم کە بگەڕێتەوە لوتکە”.شەیتانە سوورەکان لە یەکەم یاری وەرزی نوێی پریمەرلیگ بە ئەنجامی ٤-٠ شكستیان بە چێڵسی هێنا.



یاریگا-فرانک لامپارد راهێنەری یانەی چێڵسی دان بەوەدا دەنێت  شکستە گەورەکەی بەرامبەر مانچستەریونایتد کۆتا ئەنجامی سەختی ئەم وەرزەیان نابێت.چێلسی بە ئەنجامی ٤-٠ دۆڕا و سەبارەت بە شکستەکەش ئەمڕۆ وتی “با شتێک روون بێت، بەهۆی ئەو پێکانانەی هەمانە و هەروەها بەهۆی ئەوەی نەمانتوانی یاریزانی دیکە بهێنین ئەم ئەنجامە  سەختە دەبێتە کارێک کە روودەداتەوە و پێویستە بەزوویی وانەیان لێوەربگرین و هەڵەکانمان چاک بکەین. ئێمە یاریزانی نێودەوڵەتی و ئەستێرەمان نیە بەڵام ئەمە بیانوویەکی گونجاو نیە و چوار هەڵەمان کرد کە ئەوان سەرکەوتووانە سوودیان لێوەرگرت”.چێلسی بەهۆی سزای سڕکردنی فیفاوە، بۆی نیە هیچ یاریزانێک بکڕێت بۆ ماوەی ساڵێک. جگە لەوەش هەریەک لە ئێدین هازارد،ئەلڤارۆ مۆراتا و دەیڤد لویزی لەدەستدا.



یاریگا- یانەی ئەتڵەتیکۆ بیڵباوی ئیسپانیی بە فەرمی گرێبەستی ئینیاکی ویڵیامزی یاریزانی بۆ ماوەیەکی زۆر درێژ کردەوە.بە گوێرەی ڕێککەوتنەکە، هێرشبەرە ئیسپانییەکە تا ساڵی 2028 یاریزانی یانەکەی هەرێمی باسک دەبێت و بڕی هەڵوەشاندنەوەی بۆندەکەی دانراوە بە 135 ملیۆن یۆرۆ.ویڵیامزی تەمەن 25 ساڵ، لەوەتەی ساڵی 2014 وەک یاریزانی پیشەگەرە بۆ بیڵباو یاری دەکات و یەکێکە لە ڕەگەزە گرنگەکانی ئەو یانەیە. تاگئەتڵەتیکۆ بیڵباو، ئینیاکی ویڵیامز،



یاریگا- ئەمڕۆ ڕاپۆرتە هەواڵییەکان بڵاویان کردەوە ویسام بن یەدیر لە فەڕەنسایە بۆ ئەنجامدانی پشکنینە پزیشیکییەکان و پەیوەندی کردنی بە یانەی مۆناکۆوە.بە گوێرەی سەرچاوە جیاوازەکان، گواستنەوەی هێرشبەرە فەڕەنسییەکە بۆ میرنشینی مۆناکۆ 40 ملیۆن یۆرۆ دەبێت.بن یەدیری تەمەن 29 ساڵ پێشینەی لە خولی فەڕەنسیی هەیە و لە 2010-2016 لە ڕیزەکانی یانەی تولوز یاری کردووە، پێش ئەوەی ئەزموونی بگوازێتەوە بۆ یانەی سیڤییای ئیسپانیی، کە بە درێسی یانەکە ئەندەلووسییەکەوە 70 گۆڵی تۆمار کردووە لە 138 یاریدا. تاگسیڤییا، مۆناکۆ، ویسام بن یەدیر،



یاریگا- کریستیانۆ ڕۆناڵدۆ لە نوێترین چاوپێکەوتنیدا قسەی لەسەر لیۆنێل مێسی ئەرژەنتینی کرد و تیشکی خستە سەر جیاوازیی نێوانیان.ڕۆناڵدۆ هاوکات لەو چاوپێکەوتنەیدا کە لەگەڵ گۆڤاری دازن-ی ئیتالییدا ئەنجامی داوە، وەسفی سوپەرستارەکەی بارسێلۆنای کرد و گوتی: “مێسی یاریزانێکی تایبەتە، هەڵسەنگاندنی ئەو بەو تۆپە ئاڵتوونیانە نییە کە بەدەستی هێناون، بەڵکوو نایابیی ئەو ئەوەیە کە ئەو هەموو ساڵە لە لووتکەی ئاستی خۆیدا ماوەتەوە، تەواو وەکوو من.”سەبارەت بە جیاوازیی نێوانیشیان گوتی: “جێوازیی نێوان من و مێسی ئەوەیە من چوومەتە چەند یانەیەکی جیاواز، سەرکەوتوویش بوومە لە بەدەسهێنانی چامپیۆنزلیگ لەگەڵ دوو یانەی جیاواز. هەروەها لە یانە جیاوازەکانیش 6 جار بوومەتە گۆڵکار.”لەبارەی کاروانی وەرزشیی خۆی لە چامپیۆنزلیگ، گوتی: “زۆر کەس ناتوانێت پێنج جار پاڵەوانێتییەکە بباتەوە، بەڵام من هەست دەکەم زۆر باشە خولی یانە پاڵەوانەکان دەناسم، زۆرترین جار یەکلاکەرەوە بوومە تێیدا.”دۆن زیاتر ئاخافت و باسی لەوەش کرد کە حەزی بە ئاڵانگاریی نوێ هەیە کاروانی وەرزشیی خۆی بە نایاب وەسف کرد، ئەگەرچی وەک خۆی دەڵێت: “لە هەمان کاتدا هێشتا بەس نییە بۆم ئەوە.”بۆ زانین، سەروەختی ڕۆشتنی ڕۆناڵدۆ لە ڕیاڵەوە بۆ یوڤی، خوازیاری ئەوە بوو مێسیش ڕوو بکاتە خولی ئیتاڵیی بۆ تاقیکردنەوەیەکیتر لە کاروانی وەرزشییدا. تاگکریستیانۆ ڕۆناڵدۆ لیۆنێل میسی



یاریگا-یەکێتی تۆپی پێی جیهان رایگەیاند یانەی مانچێستەر سیتی هیچ سزایەکی سڕکردن نادرێت بەهۆی شکاندنی یاساکانی فیدراسیۆنەکە.ستیزن روبەرووی لێکۆڵینەوە بووەوە بەهۆی گرێبەستکردن و تۆمارکردنی یاریزانانی خوار ١٨ ساڵ بەشێوەی نایاسایی، سەرەنجام دەرکەوت بەندی ژمارە ١٩ی یاسای گواستنەوەی یاریزانانی شکاندووە بەڵام سزاکەی  ٣٧٠ هەزار فرانکی سویسری دەبێت کە دەکاتە نزیکەی ٣٨ هەزار دۆلار.لە هاوینی ئەمساڵدا یانەی چێڵسی بەهۆی شکاندنی هەمان یاسا روبەرووی سڕکردن بووەوە و بەهۆیەوە نەیتوانی هیچ یاریزانێک بکڕێت.



یاریگا-دەنگۆکانی گەڕانەوەی نێیمار داسیلڤا بۆ ئیسپانیا درێژەیان هەیە و لە نوێترین پێشهاتیشدا شاندێکی یانەی بارسێلۆنا لە پاریسە بۆ تەواوکردنی گواستنەوەی ئەو یاریزانە.نێیمار بەر لە دوو ساڵ بە ٢٢٢ ملیۆن یۆرۆ روویکردە پاریس، بارساش لە پێناو هێنانەوەی چەندین گرێبەستی پێشکەشی پاریس کردووە، بەڵام نوێترینیان بریتیە لە ١٠٠ ملیۆن یۆرۆ + فیلیپ کۆتینهۆ + ئیڤان راکیتیج.بەگوێرەی سەرچاوەکان، هەنگاوەکانی ئەم جارەی هەردوولا رژدن و پێشبینی دەکرێت بەمزووانە ئەستێرە بەرازیلییەکە بگەڕێتەوە بۆ ئیسپانیا، بە تایبەت دوای ئەوەی تەواوی وێنە و درێسەکانی ئەو یاریزانە لە کۆگا فەرمییەکانی پاریس هەڵگیرا.



یاریگا-گاریس بەیڵ هێرشبەری یانەی ریاڵ مەدرید هەڕەشەی سکاڵای یاسایی لە یانەکەی دەکات.بەگوێرەی ماڵپەڕی گۆڵ بەیڵ مەدریدی ئاگادارکردووەتەوە بەهیچ جۆرێک نایەوێت ببێتە بەشێک لە گرێبەستی یاریزانێکی دیکە و ئەگەر یانەکە بەردەوام بێت لەسەر هەوڵەکان بۆ بەزۆر فرۆشتنی ئەوا سکاڵای یاسایی تۆماردەکات.ئەم هەڵوێستەی یاریزانە وێڵزییەکە دوای ئەوە دێت، سەرەتا مەدرید هەوڵیدا ناوبراو بکاتە بەشێک لە گرێبەستی هێنانی پاوڵ پۆگبا و ئێستاش دەنگۆی ئەوە هەیە  مێرەنگی دەیەوێت بەیڵ  و پارە بداتە پاریس بەرامبەر بە نێیمار.زینەدین زیدانی راهێنەر سوورە لەسەر فرۆشتنی یاریزانەکە بەڵام بەهۆی ئەوەی گاریس ئامادەنیە بە موچەیەکی کەمتر لە موچەی ئێستای رازی بێت هیچ یانەیەک کات بەفیڕۆ نادات لە هەوڵدان بۆ کڕینی.



یاریگا-ژیلوان حەمەد یاریزانی پیشەگەری کورد حەوتەم یانەی کاروانی وەرزشی خۆی تاقیدەکاتەوە.ژیلوان ئەمڕۆ بەفەرمی پەیوەندی بە یانەی گۆریکای کرواتی کرد کە لە خولی پلە یەکی کرواتی یاری دەکات و درێسی ژمارە ٧ی پێدرا. یانەکەی ژیلوان پاش چوار هەفتەی خولی کرواتی، لە پلەی چوارەمدایە  بەجیاوازی سێ خاڵ لەگەڵ دینامۆ زاگریبی پێشەنگ و دیارترین یانەی ئەو وڵاتە.ئەستێرە کوردەکە بە سەرەتایەکی بەهێز دەستی پێکرد لەگەڵ یانەی ماڵمۆی سوید و هەڵبژاردەی هەمان وڵات  بەڵام دواتر پەیوەندی بە هۆفینهایمەوە کرد لە بۆندزلیگا و ئەزموونێکی تاڵی چەشت لەگەڵ ئەو یانەیەدا. ناوبراو لە ٢٠١٧ گەڕایەوە سوید و لە ٥٤ یاریدا ١٩ گۆڵی بۆ هامەربای تۆمارکرد. هاوینی رابردووش بووە ئامانجی یانەکانی چین و رووی لە ئینچیۆن یونایتد کرد بەڵام دوای تەنها ١١ یاری گرێبەستەکەی هەڵوەشاندەوە و ئەمڕۆش لە تەمەنی ٢٨ ساڵیدا پەیوەندیکرد بە یانەکەی خولی کرواتی.



یاریگا–
زینەدین زیدان، راهێنەری فڕەنسی یانەی ریال مەدریدی ئیسپانیا بڕوای بە تواناکانی لوکا یۆڤیچ هێرشبەری سڕبی یانەکەی نیە و دوای کردووە یانەکەی جێبێڵێت.رۆژنامەی وەرزشی مارکای ئیسپانی ئاشکرایکردووە چەند سەرچاوەیەکی سڕبی بڵاویان کردۆتەوە یاریزانی هەڵبژاردەی وڵاتەکەیان لە ئامادەکارییەکانی ئەم هاوینە نەیتوانیوە راهێنەری یانەکەی رازی بکات، بۆیە چاوەڕێ دەکرێت پێش کۆتایی هاتنی وادەی گواستنەوەی یاریزانان ئەم یاریزانە بە شێوەی خواستن پێشکەش بە یانەیەکی دیکە بکەن.لوکا یۆڤیچ ئەم هاوینە بە بڕی 60 ملیۆن یۆرۆ لە یانەی ئێنتراخت فرانکفۆرتی ئەڵمانیا پەیوەندی بە ریال مەدرید کردووە. تاگلوکا یۆڤیچ



یاریگا–
ویسام یەدیر، هێرشبەری فڕەنسی یانەی سێڤییای ئیسپانیا بە شێوەیەکی فەرمی پەیوەندی بە یانەی مۆناکۆی وڵاتەکەی کرد.ماڵپەری فەرمی یانەی مۆناکۆی فڕەنسی بڵاویکردەوە بە شێوەیەکی فەرمی لەگەڵ هێرشبەری یانە ئیسپانیەکە گەیشتونە رێککەوتن و ئەم یاریزانە وەرزی داهاتوو درێسی یانەکەیان دەپۆشێت.بن یەدیر لە ساڵی 2016 لە یانەی تۆلۆزی فڕەنسی پەیوەندی بە سێڤییا کرد و لەگەڵ ئەم یانەیە بەشداری 91 یاریکرد و 38 گۆڵی تۆمار کرد. تاگویسام یەدیر



یاریگا–
ڤان دێ بیک، ناوەڕاستکاری یانەی ئایاکسی هۆڵەندی مانەوەی لە یانەکەی رادەگەینێت و هاندەرانی ریال مەدرید بێ هیوا دەکات.لە چاوپێکەوتنێکدا لەگەڵ رۆژنامەی وەرزشی مارکای ئیسپانی یاریزانە هۆڵەندییەکە گووتی ” تاوەکو ئێستا هیچ شتێک لە بارەی وەرزی داهاتوو یەکلا نەبۆتەوە، بۆیە هەست بەوە دەکەم وەرزی داهاتووش لەگەڵ یانەکەم بەردەوام بم، لەوانەشە لە داهاتوو شتی دیکە روو بدات “.ڤان دێ بیک بووەتە ئامانجی شاهانەکان و چەند سەرچاوەیەکیش بڵاویان کردۆتەوە ئەم یاریزانە لەگەڵ یانە ئیسپانیەکە گەیشتۆتە رێککەوتن. تاگڤان دێ بیک



یاریگا- فرانك لامپارد ڕاهێنەری یانەی چێڵسی ئینگلیزی دووپاتیكردەوە كە زۆر سەختە یاریزانێك هەبێت لە یانەكەمان بتوانێت جێگای ئێدین هازارد پڕ بكاتەوە.لە لێدوانی ڕۆژنامەوانی پێش یاری سوپەری ئەوروپی لامپارد ووتی: من هاندەرێكی گەورەی هازاردم، پێشتر لە پاڵی یاریم كردووە، بەڕای خۆم ئەو یەكێك بوو لە باشترین یاریزانەكانی وەرزی پێشوو.هەروەها ووتیشی: نەك تەنها وەرزی پێشوو ، ئەو هەموو كات نایابە، هەمیشە جێگای خۆی دیاریكردووە، بە تۆماركردنی گۆڵ یاخود گۆڵ درووستكردن، بۆیە ئەستەمە جێگای پڕ بێتەوە.ئێوارەی ئەمڕۆ كاتژمێر 10 بەكاتی كوردستان هەردوو یانەی چێڵسی پاڵەوانی یۆرۆپا لیگ و لیڤەرپولی پاڵەوانی چامپیۆنس لیگ لە جامی سوپەری ئەوروپی ڕووبەڕووی یەك دەبنەوە. تاگچێڵسی لامپارد







محمد سەڵاح گۆڵکاری یانەی لیڤەرپولی ئینگلیزی لە وەڵامی لێدوانەکەی گۆاردیۆلای، بەڕێوبەری هونەری یانەی مان سیتی، دایەوەوە کە دەڵێت،” بردنەوە لە خولی ئینگلیزی دا زۆر گرنگترە لە بردنەوەی خولی یانە پاڵەوانەکانی ئەوروپا.
سەڵاح لە لێدوانێکی دا بۆ سی ئن ئن وەڵامی دایەوە و ووتی،” نازانم ئەو چۆن باسی کردووە بەڵام ئەگەر پێم بڵێن لە نێوان ئەو دوو خولەدا کامی بە بەهێزتر دەزانم ئەوا بێ گومان خولی یانە پاڵەوانەکانی ئەوروپا هەڵدەبژێرم.”
هەروەها دووپاتیشی کردەوە کە ئەوە بیر و ڕای ئەوەو نازانێت گواردیۆلا چۆن بیر دەکاتەوە.
باسی لەوەش کرد کە هەموو یاریزانێک و هەموو ڕاهێنەرێک خەون بە بردنەوەی خولی یانە پاڵەوانەکان دەبینێت و خولی ئینگلیزیش خولێکی بەهێزە بەڵام ناگاتە ئاستی خولی پاڵەوانەکان.
سەبارەت بە بردنەوەی یانەکەی لە خولی پێشوودا بەو جامە ووتی،” ساتێکە قەت بیر ناچێتەوە و زۆر دڵخۆش بووم کە توانیمان ئەو نازناوە بەدەست بهێنین.”







ڕۆبن ڤان پێرسی، گۆڵکاری پێشووی یانەی ئەرسناڵی ئینگلیزی لە لێدوانێکی ڕۆژنامەوانیدا ڕایگەیاند، هیچ پەشیمان نیە بە دەست بەردار بوونی لە یانەی ئەرسناڵ و ڕۆشتنی بەرەو یانەی مان یونایتد.
ئەم ئەستێرە هۆڵەندیە بووە هۆی ڕەخنەی زۆر لە لایەن جەماوەری یانەی ئەرسناڵەوە کە لە ساڵی ٢٠١٢ دا بڕیاری دا بچێتە ریزەکانی یانەی لیڤەرپولی ئینگلیزی.
سەبارەت بەم بابەتەش ئەم ئەستێرەیە ووتی،” لە جیهانی تۆپی پێدا ئەم شتانە ڕوو دەدەن و ئاساییە و توانیم ڕابێم لەگەڵ بابەتەکەدا و هیچ پەشیمان نیم لەو بڕیارانەم.”
هەروەها سەبارەت بەیەکەم یاری بەرامبەر یانەی ئەرسناڵ ووتی،” زۆر هەستێکی ناخۆش بوو کە بەرامبەر یانە کۆنەکەم یاریم کرد و هەستێکی زۆر نا ئارامم هەبوو.”
هەروەها باسی لەوەش کرد چەندین هەلی کەی بۆ ڕەخساوە کاتێک لە یانەی ئەرسناڵ یاری ئەکرد لە لایەن یانەی ئیتاڵی و ئیسپانیەوە بەڵام پێ باش بووە لە یانەی ئەرسناڵ بمێنێتەوە هەتا گرێبەسی بۆ هات لە لایەن یانەی ئینگلیزی بەتواناوە.
جێگەی باسە کە ڤان پێرسی توانی نازناوی خولی ئینگلیزی بەدەست بهێنێت لە یەکەم خولدا لەگەڵ یانەی مان یونایتد دا.



یانەی یۆڤانتۆسی ئیتاڵی لە ماڵپەری فەرمی خۆی بڵاوی کردەوە کە بۆ جاری دووهەم ئەستێرە پورتوگالیەکە بەشداری یاریە دۆستانەکان ناکات.
یانەی یۆڤی لەم ماوەیەدا دەستی کردووە بە یاریە دۆستانەکانی بۆ خۆ ئامادە کردن بۆ خولی داهاتوو.
جێگەی باسە کە یانەکە باس لە پێکانی ئەستێرەکەی دەکات و دەڵێت بە بۆنەی پێکانەوە ناتوانێت بەشداری یاریە دۆستانەکان بێت.
ڕاهێنەری یانەی یۆڤی، ساری، لە پێناو زوو چاک بوونەوەی دا بڕیاری داوە لە یاری داهاتوو دا بەشداری بە ڕۆناڵدۆ نەکات و وازی لێ بێنێت بە باشی چاک بێتەوە تا بتوانێت لە وەرزی داهاتوودا بە باشترین شێوە یاری بکات.











ڤیدیۆ : سه‌رجه‌م گۆڵه‌کان، لێدانه‌ یه‌کلاکه‌ره‌وه‌کان، ئاهه‌نگگێڕانی یاری سوپه‌ری ئه‌وروپاگۆڵی یه‌که‌می چێڵسی

گۆلی یه‌که‌می لیڤه‌رپوڵ

گۆڵی دووه‌می لیڤه‌رپوڵ

گۆلی دووه‌می چێڵسی
لێدانه‌یه‌کلاکه‌ره‌وه‌کان
ئاهه‌نگگێڕانی لیڤه‌رپوڵ




زێنەدین زێدان، بەڕێوبەری هونەری یانەی ڕیاڵ مەدریدی ئیسپانی، بڕیاری دا دەست بەرداری هەر یەک لە گارس بێڵ و خامێس ڕۆدریگێز نەبێت لە وەرزی گۆاستنەوەی یاریزانانی ئێستادا.
ڕۆژنامەی ئێسی ئیسپانی ڕایگەیاند، ڕاهێنەرەکەی ڕیاڵ بە فلۆرینتینۆ پێرێزی وتووە ئەگەر هاتوو گرێبەستەکەی پۆگبا سەری نەگرت ئەوا دەست بەرداری ئەم دوو ئەستێرەیە نابێت.
جێگەی باسە کە لەو ماوەیەی پێشوودا زێدان بە تایبەتی بە بێڵی ووتوە کە بەدوای یانەیەکی دی بگەڕێت بۆ خۆی و چاوەڕی ڕیاڵ نەکات بەڵام لە ئێستادا ئەم مەسەلەیە ڕێگەیەکی کەی گرتۆتە بەر.
یانەی ڕیاڵ ٣٠٠ ملیون یۆرۆی بەکار هێناوە بۆ بەدەست هێنانی ٥ یاریزانی بەتوانا لەم وەرزەدا.



یانەی دۆرتمۆندی ئەڵمانی لە ماڵپەری فەرمی خۆیدا بڵاوی کردەوە، بەڕێوبەری یانەکەیان بە زمانی خۆی دەڵێت گرێبەستێکی گەورەی یانەیەکی بۆ بەدەست هێنانی سانشۆ ڕەتکردۆتەوە.
جێگەی باسە کە سانشۆ ساڵی ٢٠١٧ هاتە ڕیزەکانی یانە ئەڵمانیەکەوە لە یانەی مان سیتی ئینگلیزیەوە و هەر بەو ماوەیە توانی ببێتە یاریزانێکی دیاری خولی ئەڵمانی بە توانا بەرزەکانیەوە.
فاتسکە، بەڕێوبەری یانەی دۆرتمۆند، دەڵێت،” سەرۆکی یەکێک لە یانەکان لێ پرسیم ئەگەر لەم وەرزە دەست بەرداری سانشۆ ببین.”
ووتیشی لە وەڵامدا پێم وتووە،” بیر لەو بابەتە مەکەرەوە و لە مێشکتی دەرکە.”
جێگەی باسە کە سانشۆ لە وەرزی پێشوودا ئاستێکی زۆر باشی نوواندوە و خاوەنی ١٢ گۆڵ و ١٧ دروست کردنە.



مەسوت ئۆزیل و سەعید کۆلاسیناچ ئامادەن بۆ گەڕانەوە بۆ یاریگاکان بەگوێرەی یونای ئێمری راهێنەر.دوابەدوای رووداوێکی نەخوازراو کە تێیدا بە چەقۆ هێرشکرایە سەر ئەو دوو یاریزانەی ئارسناڵ، بە بڕیاری پۆلیس دوورخرانەوە و لەبەر ئەگەری دووبارەبوونەوەی هێرشەکە. دوای زیاتر لە مانگێک ئەمڕۆ ئێمری وتیهەردووکیان گەڕاونەتەوە مەشقەکان. دوو بژاردەی باشن بۆ ئێمە و ١٠٠٪ لەڕووی دەروونییەوە ئامادەن، بەڵام سبەینێ بڕیاردەم کە بانگهێشتی یارییەکەی رۆژی شەممە دەکرێن یاخود نا.گەنەرز لە یەکەم هەفتەی پریمەرلیگدا بە گۆڵێکی بێ وەڵام  شکستی بە نیوکاسڵ هێنا.



یاریگانێت گۆڕانکاری لە ئەپلیکەیشنی مۆبایلدا کردووە و ئێستا بۆ هەردوو سیستەمی ئەندرۆید و iOS ئەپی نوێ بەردەستە.هەوڵمانداوە لە بەرنامە نوێیەکەدا خوێنەران بە کەمترین هەوڵ و بە خێراترین شێوە بگەن بە سەرجەم خزمەتگوزارییەکانی یاریگا. بە بێ کردنەوەی ماڵپەر و فەیسبووک و ئینستاگرام، لەرێگەی ئەپلیکەیشنەکانمان دەتوانن راستەوخۆ هەواڵ و گۆڵ و یاری راستەوخۆ و پەڕە فەرمییەکانمان ببینن.بۆ دابەزاندن لە ئەندرۆید ئەم بەستەرە بکەنەوە یاخود لە بازاڕی پلەی ستۆر بەدوای ووشەی Yariganet بگەڕێن : https://play.google.com/store/apps/details?id=bsoft.yariga&hl=en_US بۆ دابەزاندن لەiOS ئەم بەستەرە بکەنەوە یاخود لە ئەۆ ستۆر بەدوای ووشەی Yariganet بگەڕێن:https://apps.apple.com/us/app/yariga-net/id1111828688



یاریگا-یانەی بارسێلۆنا پێکهاتەی فەرمی بانگهێشتکراوی راگەیاند بۆ یەکەم یاری وەرزی نوێی لالیگا راگەیاند.لیۆنێل مێسی لە مەشقەکاندا کەمێک ئازاری پێگەیشتووە و بە گوتەی ڤاڵڤێردی راهێنەر سەرکێشی بە ئەفسانەکەیان ناکەن هەربۆیە دوورخراوەتەوە.تەواوی پێکهاتەی بانگهێشتکراو بەم جۆرەیەتێر شتیگن، نێلسن سیمیدۆ، جیرارد پیکێ، سێرجیۆ بوسکێتس، فیلیپ کۆتینهۆ، لویس سوارێز، عوسمان دێمبێلێ، رافینها، لینگلێت، ئەنتوان گریزمان،  خۆردی ئەلبا، ئالێنا، سێرجی رۆبێرتۆ، فرانک دی یۆنگ، ئومتیتی، جونیۆر، ئینیاکی پێنا، پێرێز.یارییەکە سبەی شەو کاتژمێر ١٠:٠٠ بە کاتی کوردستان لە سان مامێس بەڕێوەدەچێت.   



یاریگا- تۆزێک پێش ئێستا زۆرێک لە سەرچاوە فەرمییەکانی هەواڵ بڵاویان کردەوە کە ئیدن هازاردی ئەستێرەی بەلجیکی بەهۆی پێکانەوە بەشداریی یاری هەفتەی یەکەمی خولی ئیسپانیی ناکات.میدیاکان باس لەوە دەکەن یاریزانە نوێیەکەی ڕیاڵ مەدرید دووچاری پێکان هاتووە لە ماسوولەکەکانی پشتەوەی ڕانیدا و بەوەش لە پێکهاتەی ڕیالدا نابێت بۆ یاریی یەکەم هەفتەیان.ئەمشەو کاتژمێر 10 بە یاری نێوان ئەتڵەتیکۆ بیڵبا و بارسێلۆنا، خولی ئیسپانیی دەست پێدەکات. ڕیاڵ مەدرید سبەینێ کاتژمێر 6ی سەرلەئێوارە دەبێتە میوانی یانەی سێڵتاڤیگۆ. تاگئیدن هازارد، ڕیاڵ مەدرید،



یاریگا- وەرزێکی نوێی خولە ناوخۆییەکانی ئەوروپا دەستی پێکرد و هەفتەی داهاتوو لەگەڵ هەفتەی دووەمی پریمەرلیگ و خولی فەڕەنسی خولەکانی ئەڵمانی و ئیسپانیش دەست بە وەرزێکی نوێ دەکەن ، لەم بابەتەدا تیشک دەخەینە سەر گرنگترین یاریەکان و بێژەرەکانی .ئەمڕۆ هەینی :کاتژمێر 9.30 : بایرن میونیخ vs هێرتابەرلین … سوار زەهەبکاتژمێر 10 : بلباو vs بارسێلۆنا … حەفیز دەراجیشەممە :کاتژمێر 2.30 : ئەرسناڵ vs بێرنلی … سوار زەهەبکاتژمێر 4.30 : دۆرتمۆند vs ئۆگسبۆرگ … محەمەد بەرەکاتکاتژمێر 5 : ساوسهامپتۆن vs لیڤەرپوول … حەفیز دەراجیکاتژمێر 6 : سێلتافیگۆ vs ڕیاڵ مەدرید … خەلیل بلوشیکاتژمێر 7.30 : مان ستی vs تۆتنهام … ڕەوف خلیفیەک شەممە :کاتژمێر 6.30 : چێڵسی vs لیستەرستی … حەسەن عەیدەروسکاتژمێر 10 : ئەتلەتیکۆ مەدرید vs خیتافی … محەمەد بەرەکاتکاتژمێر 10 : ڕین vs پاریس سانجێرمان … جەواد بەدەدوو شەممە :کاتژمێر 10 : وۆلڤەرهامپتۆن vs مان یونایتد … خەلیل بلوشیهەینی داهاتوو :کاتژمێر 9.30 : کۆلن vs دۆرتمۆند … عادل خلو 



یانەی ڕیاڵ مەدریدی ئیسپانی بە فەرمی ڕایگەیاند، هازارد بەشداری یاریەکەی سبەینیی خولی ئیسپانی ناکات بە بیانوی پێکان کە بڕیار وایە بەرامبەر سێڵتا فیگۆ یاری بکەن.
پێش یاریەکە بە چەند سەعاتێک یانەی ڕیاڵ بڵاوی کردەوە، هازارد تووشی پێکان بووە لە ڕانیدا و ناتوانێت بەشداری یاریەکە بێت.
بەڵام لە سەرەتاوە یانەی ڕیاڵ ئەم هەواڵەی بڵاو نەکردەوە لە چاوەڕوانی ئەوەدا بوو پشکنینی پزیشکی بۆ ئەم یاریزانە بەلجیکیە تەواو بێت تا بزانن پێکانەکەی تا چ ڕادەیەک کێشە دەنێتەوە.
لە دوایی دا دەرکەوت کە پێکانەکەی ماوەی ٣ بۆ ٤ حەفتە دەخایەنێت و ناتوانێت بۆ ماوەیەکی کاتی یاری بکات لە گەڵ یانەی ڕیاڵ دا.
هازارد لە خۆ ئامادە کردنی ڕیاڵ دا بۆ وەرزی نوێ بەشداری زۆرێک لە یاریەکانی کرد بەڵام بێ ئەوەی فشار بخەنە سەری تا نەگاتە ئەم حاڵەتەی ئێستای بەڵام وا دیارە لە ئێستا ناتوانێت بۆ یاریەکەی سبەینێ بەشدار بێت.
جێگەی باسە کە ڕاهێنەر زێدان زۆر خۆشحاڵ بوو بەوەی یانەکەی ئامادەیە تا ئەو کاتەی هەواڵی پێکانی هازاردیان پێ ڕاگەیاند.



ڕاهێنەری یانەی ڕیاڵ مەدریدی ئیسپانی، زێدان، بە یانەکەی ڕاگەیاندووە کە زۆر دڵ خۆشە بە ئاستی وەرزشی خامێس ڕۆدریگێز بۆ بەشداری کردنی لەم وەرزە نوێیەدا.
زێدان لە لێدوانێکی دا بۆ کەناڵەکان کە پێش یاریەکەی سبەینێیە باسی لەوە کرد، زۆر دڵ خۆشە بە ئاستی وەرزشی یاریزانەکانی و ئامادەیی خۆیان ڕاگەیاند بۆ دەست پێ کردنی خولی نوێ بە باشترین شێوە.
هەروەها دووپاتی کردەوە،”بە بەهێزیەکی زۆرەوە بەشداری یاریەکان دەکەین و یاریزانەکان بەو پەڕی ئامادەبوون و ئاست بەرزیەوە یاری دەکەن.”
ئەوەشی زیات کرد،” زۆر دڵخۆشم بۆ خامێس، ئەو لە ئاستێکی زۆر باشدایەو توانای زۆر پێشکەش دەکات لەم وەرزەدا.”
جێگەی باسە کە خامێس ڕۆدریگێز لە چەند حەفتەی پێشوودا سەرقاڵی ڕۆشتن بوو بۆ یانەی ناپۆلی ئیتاڵی تا ئەو کاتەی ڕاهێنەر زێدان ڕێگری لێ کرد و دەست بەرداری نەبوو تا یانەی ڕیاڵ سوود لە ئاستەکەی وەر بگرێت.



یانەی پاریس سانجێرمانی فەڕەنسی داوای کردووە یانەی بارسیلۆنا دەست بەردار عوسمان سێمبێلی بێت بەرامبەر بەدەست هێنانی نەیمار، ئەمەش هەر زوو ڕەتکرایەوە لە لایەن یانەی بارسیلۆناوە.
بەپێ بەڕێوبەرایەتی یانەی بارسیلۆنا بێت یاریزان دێمبێلی زۆر گرنگترە لە نەیمار لە ئێستادا بۆ یانەکەیان.
ڕۆژنامەی سپۆرتی ئیسپانی لە هەواڵێکی دا بڵاوی کردەوە، یانەی پاریس داوای دێمبێلی کردووە لە گەڵ ١٠٠ ملیون یۆرۆ بەرامبەر بە دەست بەردار بوون لە نەیمار.
بەڵام یانەی بارسیلۆنا ئەم داوایەی بە تەواوی ڕەتکردەوەو باسیش لەوە کراوە ئەگەر دێمبێلی و کۆتینیۆ بدرێت بە بێ پارە بەرامبەر بە دەست بەردار بوونی نەیمار لە یانەی پاریس بەڵام تا ئێستا نازانرێت ڕاستی ئەم هەواڵە چییە.
چەند ڕۆژنامەیەکی فەڕەنسیش بڵاویان کردەوە، یانەی پاریس دەست بەرداری نەیمار نابێت بە کەمتر لە ٢٠٠ ملیون یۆرۆ و یاخود ١٠٠ ملیون و دێمبێلی.
ئەگەر هاتیشوو ئەم یاریزانە هیچ بۆندێکی پێشکەش نەکرا ئەوا بەردەوام دەبێت بۆ وەرزی داهاتوو لەگەڵ یانەی پاریس دا.







1-1
2-1












یاریگا- بەفەرمی یانەی بارسێلۆنا و بایرن میونیخ گەیشتنە ڕێکەوتن لەسەر گواستنەوەی یاریزانی بەرازیلی کۆتینهۆ بەشێوەی خواستن بۆ یانە ئەڵمانیەکە .کۆتینهۆ بەبڕی 20 ملیۆن یۆرۆ بۆ ماوەی وەرزێك بەشێوەی خواستن ڕوویکردە یانەی بایرن میونیخ ، لە گرێبەستەکەدا هاتووە لەئەگەری کڕینی یاریزانەکە وەرزی داهاتوو بایرن دەبێت بڕی 120 ملیۆن یۆرۆ بدات بە بارسێلۆنا .



یاریگا- یانەی بارسێلۆنا پێکانی لویس سوارێزی هێرشبەری ڕاگەیاند کە شەو ڕابردوو لە یاری دەستپێکی خولی ئیسپانیدا تووشی هات.بە گوێرەی ڕاگەیاندنەکەی بارسا کە لە تویتەری فەرمیی یانەکەوە بڵاو کراوەتەوە، یاریزانە ئۆرۆگواییەکە لە ماسوولکەکانی قاچی ڕاستیدا پێکانی تووش بووە، بەبێ ئاشکراکردنی ماوەی دوورکەوتنەوەکەی.بارسا بە تاکە گۆڵێکی ئادۆرێس لە خولەکی 90ی یارییەکە، شکستی هێنا بەرامبەر ئەتڵەتیک بیڵباوی خاوەن یاریگا، کە تێیدا لیۆنێل مێسی کاپتنی بلاوگرانا بەشداریی نەکرد. یاری هەفتەی دووەمیان بەرامبەر ڕیاڵ بێتیسە، چاوەڕوان دەکرێت لیۆ بگەڕێتەوە، بەڵام چارەنووسی سوارێز بۆ ئەو یارییە لە ژێر گوماندایە. تاگبارسێلۆنا، لویس سوارێز



















١-٠
١-١








٢-١
٣-١
٤-١



















































یانەی ڕیاڵ مەدریدی ئیسپانی توانی سەرکەوتنێکی بەسوود بەدەست بهێنێت بەرامبەر سێلتا فیگۆ بە سێ گۆڵ بەرامبەر بە گۆڵێک لە یاریەکانی سەرەتای خولی ئیسپانی کە بەم دواییانەدا دەستی پێ کرا
یانەی ڕیاڵ یاریەکەی دەست پێ کرد بە بێ هەر یەک لە کارڤاخاڵ و هازارد کە یەکێکیان بە بۆنەی پێکان و ئەوەی کەش بە بۆنەی سڕ کردنی لە یاری کردن.
سەرەڕای ئەم نوقسانیانەی ڕیاڵیش چەند یاریزانێک ئاستێکی زۆر باشیان پیشان یا وەک بێڵ و بینزیما کە هەردووکیان توانیان یانەکە سەر بخەن بەسەر سێلتا فیگۆ دا.
جێگەی باسە کە یانەی ڕیاڵ بە ١٠ یاریزانەوە یاریەکەیان تەواو کرد ئەویش لە دوای دەرکردنی مۆدریتج لە لایەن دادوەرەکەوە بۆ یەکەم جاری لە ژیانی وەرزشیدا.
یانەی ڕیاڵ بەشداری یاریەکەی کرد زۆر بە بەهێزی و توانی چانسەکانی بە باشی بهۆنێتەوە و یاریەکە کۆنترۆڵ بکات بە باشترین شێوە.
هەروەها بێڵ و بینزیماش ئاستێکی زۆر باشیان نواند و خۆیان سەلماند لە یاریەکەدا.



یاریزانی بەڕازیلی و ئەستێرەی یانەی ڕیاڵ، لارلۆس هینریکی کاسمێڕۆ لە لێدوانێکی دا بۆ ڕۆژنامەکان ووتی،” لە یانەکەی ئێمە زۆر ڕێز لە کارس بێڵ دەگرین.”
یانەی ڕیاڵ سەرکەوتوو بۆ لە سەرکەوتن بەسەر سێلتا فیگۆ دا لە یاریەکانی سەرتای خولی ئیسپانی لەم وەرزە نوێیەدا.
لەم یاریەدا کارس بێڵ ئاستێکی زۆر باشی پیشان یا و بووە هۆکاری دروست کردنی گۆڵی یەکەم بۆ یانەی ڕیاڵ و کاسیمێڕۆش دەست خۆشی ئەو توانا باشەی لێ کرد کە زۆر لەم دواییانەی باشترە.
کاسمێڕۆ ووتیشی،” ئێمە زۆر دڵ خۆشین بەو بردنەوەیە و بە هۆی گەڕانەوەی متمانە بە کارس بێڵ لە لایەن یانەکەو پشتگیری کردنی لە لایەن ڕاهێنەر زێدانەوە.”
هەروەها لە قسەکانیشی دا باسی لەوە کرد،” بێڵ زۆر بە سوودە بۆ یانەی ڕیاڵ و زۆر لە ئاست و توانەکانی کاریگەری لەسەر ئێمەش هەیە.”
جێگەی باسە کە هەر یەک لە بینزیما و ڤاسکێز و کروس سێ گۆڵەکەیان تۆمار کرد بۆ یانەی ڕیاڵ.



خۆزێ مۆرینهۆ یەکێک لە دیارترین راهێنەرەکانی ئەورووپا تادێت زیاتر لە یاریگاکان دووردەکەوێتەوە و خۆشی درکی بەو راستییە کردووە.ناوبراو لە ڤیدیۆیەکدا کە ئەمڕۆ بڵاوبووەتەوە باسی بارودۆخی خۆی دەکات لە کۆتاییشدا دڵی پڕ دەبێت.  خۆزێ لە ڤیدیۆکەدا دەڵێت “لەو کاتەی هاتوومەتە نێو ژیانی پیشەگەری تۆپی پێ زۆر چێژم لێ بینیووە و هەمیشە لە پێگەی کاریگەر و گرنگ دابووم تا ئێستا بێ وەستان، بەڵام ئێستا وەستام و ئەو خۆشیەش وەستاوە و بیری دەکەم”.مۆرینهۆ نۆ مانگە بێ یانەیە و تا دێت کەمتر ناوی دەبیسترێت. هیچ یانەیەکی گەورەش ئامادەنەبوو گرێبەستی پێشکەشبکات پاش شکستهێنانی لەگەڵ یونایتد دا.😢LA EMOCIÓN DE MOURINHO por el fútbol: “LO ECHO DE MENOS” (Vía @elchaupo) pic.twitter.com/EQCBY84Lha— El Chiringuito TV (@elchiringuitotv) August 18, 2019



یانەی پاریسی فەڕەنسی ڕەزامەندی خۆی دەربڕی لەسەر ناردنی یاریزانەکەی بۆ هەر یانەیەک بێتە پێشەوە بە شێوەی خۆاستن ئەمەش لە دوای ئەوەوە هات کە هیچ یانەیەک ئامادە نەبوو ئەو بڕە پارەیە بدات کە یانە فەڕەنسیەکە دای نابوو بۆ فرۆشتنی ئەم یاریزانە.
چەند ڕۆژنامەیەکی وەرزشی باسیان لە ئامادەبوونی یانەی بارسیلۆنا کرد بۆ بەدەست هێنانی نەیمار دا سیلڤای بەڕازیلی بە شێوەی خۆاستن لەم وەرزە نوێیەدا ئەویش دوای ڕۆشتنی کۆتینیۆ بۆ یانەی بایرنی ئەڵمانی.
جێگەی باسە کە هەر یەک لە ڕیاڵ مەردیدی ئیسپانی و بارسیلۆناو یانەی یۆڤی ئیتاڵی لە هەوڵێکی زۆردا بوون بۆ بەدەست هێنانی ئەم یاریزانە بەڵام یانەی پاریس ڕازی نەبوو نرخەکەی کەم بکاتەوە بەڵام لە ئێستادا ڕەزامەندی دەربڕیوە کە ئامادەیە ئەم یاریزانەی بەشێوەی خۆاستن بدات.
جێگەی باسە کە تۆماس تۆخێل، بەڕێوبەری هونەری یانەکە باسی لەوەش کرد، نەیمار لەگەڵ یانەکە بمێنێتەوە بۆ وەرزی داهاتووش.
چەند ڕۆژنامەیەکی فەڕەنسیش باسیان لەوە کرد کە گوایە یانەی پاریس بەتەما نیە دەست بەرداری ئەم یاریزانە بێت بە نرخێکی هەرزانتر لەوەی کە بۆی دانراوە.



یاریگا-داڤید لویز بەرگریکاری بەئەزموونی بەڕازیلی هۆکاری رۆیشتنی لە یانەی چێڵسی ئاشکراکرد.یەکێک لە چاوەڕواننەکراوترین گواستنەوەکانی هاوینە پەیوەندیکردنی لویز بوو بە ئارسناڵ. ناوبراو سەبارەت بە هۆکارەکەی بۆ espn وتی “لەگەڵ لامپارد دانیشتین و زۆر بە راشکاوانە قسەمان کرد. دەرکەوت شێوازی بیرکردنەوەمان و بۆچوونمان زۆر جیاوازە لە یەکتر و پلانەکانی بۆ جۆرێک بوون کە لەگەڵ من نەدەگونجان”.لویزی ٣٢ ساڵ لە دوو ماوەی جیاوازدا شەش ساڵ یاریزانی چێڵسی بووە، جگە لەوەش یاری بۆ یانەکانی بەنفیکا و پاریس سان جێرمان ئەنجامداوە.



































یاریگا-ئێمە سێ ئەندامی کارای دەستەی کارگێڕیی یانەی زێرەڤانی، کە نزیکەی سێ ساڵە لەکارکردن لە یانەکە وەک ئەندامی دەستەی کارگێڕیی بەردەوامین و شانازی بەهەموو ئەو کارانەوە دەکەین کە بۆ یانەکەمان و یاریزانان و راهێنەرانی یانەکەمان کردووە، دەمانەوێ بۆ هەموو لایەکی روون بکەینەوە کە لەم ساتە بەداوەوە، هیچ پەیوەندەییەکمان بە کارگێڕیی یانەکەوە نییە و دەستلەکاردەکێشینەوە.لێرەدا دەمانەوێ بۆ هەموو لایەکی روون بکەینەوە، بەتایبەت وەرزشدۆستانی کوردستان و شاری دهۆک بەتایبەتی و یاریزانانی هەموو تیمە جیاوازەکانی یانەکە، کە هۆکاری دەستلەکارکێشانەوەمان بە پلەی یەکەم پەیوەندی بەویستی ئێمەوە هەیە بۆ خزمەتکردنی زیاتر بە وەرزشوانان و ناوی گەورەی یانەی زێرەڤانی.ئێمە لەبەرئەوەی تێبینی زۆرمان لەسەر شێوازی کارکردن لە یانەکەدا هەیە و پێمانوایە ناوەرزشییە و ناڕوونی لە شێوازی کارکردنی دەستەی کارگێڕیدا هەیە و شەفافیەت نییە، چەندینجار داوای پێکهێنانی لێژنەمان کرد بۆ دەرخستنی راستییەکان و دەستنیشانکردنی کەموکوڕییەکان، بەڵام ئەندامانی دەستەی کارگێڕیی یانەکە بەداواکەی ئێمە بۆ دەرخستنی راستییەکان رازی نەبوون و ئەمڕۆ لە دوا کۆبوونەوەی دەستەی کارگێڕیدا هەموو شتەکان گەیشتنە بنبەست.لێرەوە دووپاتی دەکەینەوە کە ئێمە لە هیچ هەنگاوێکی ناوەرزشییانەی دەستەی کارگێڕیی یانەکە بەرپرسیار نین و ناتوانین چیدی لە ئاست کەمتەرخەمی و نایەکسانی نا شەفافیەتدا بێدەنگ بین، بۆیە دەستلەکاردەکێشینەوە.دووپاتیشی دەکەینەوە بۆ خزمەتی وەرزش لە کوردستان و ناوی یانەی زێرەڤانی هەمیشە ئامادەی قوربانیدانین بێ ماندووبوون.







یاریگا-تۆماس توخێل راهێنەری یانەی پاریس سان جێرمان ئاشکرایکرد کاتێک رێگە بە رۆیشتنی نێیمار دەدەن کە بتوانن جێگرەوەکەی دەستەبەربکەن.دەنگۆی رۆیشتنی ئەستێرە بەڕازیلییەکە بە درێژایی هاوین بەردەامە و لە نوێترین پێشهاتیشدا توخێل وتی”ئەگەر بمێنێتەوە یاریزانێکمان دەبێت کە یارمەتیمان بدات سەربکەوین بەڵام ئەگەر بڕوات مەحاڵە بە بێ هاتنی جێگرەوەکەی بێت”.سەبارەت بە شکستەکەی بەرامبەر رینێس وتی “توانای دەرچوونی خێرامان نەبوو، چەند دەرفەتێک هەبوو بەڵام یەکلاکەرەوە نەبووین لە هەلەکان”.لە دووهەم هەفتەی خولی فەڕەنسیدا پاریس ١-٢ دۆڕا . یاری هەفتەی داهاتووشیان بەرامبەر تۆلۆز دەبێت.



یانەی بارسیلۆنای ئیسپانی لە ماڵپەری فەرمی خۆی بە فەرمی ڕۆشتنی فلیپی کۆتینهۆی ڕاگەیاند کە بە شێوەی خۆاستن دەچێتە ڕیزەکانی یانەی بایەر میونیخی ئەڵمانیەوە بۆ ماوەی یەک وەرز.
هەروەها یانەی بارسیلۆنا لە بەیانامەیەک دا ڕێکەوتنەکەی بەینی هەردوو یانەکەیان بڵاو کردەوە کە تێدا هاتووە، کۆتینهۆ بۆ ماوەی یەک وەرز یاری دەکات لە ڕیزەکانی نایەردا و بە گرێبەستێکی ٨.٥ ملیون یۆرۆ لەگەڵ مووچەی مانگانەی یاریزانەکە.
گرێبەستەکەش باس لەوەش دەکات کە لە کۆتایی ئەو وەرزەدا یانەی بایرن دەتوانێت بە شێوەیەکی کۆتایی ئەم یاریزانە بەدەست بهێنێت بە بڕی ١٣٠ ملیون یۆرۆ .
یانەی بارسیلۆنا لە ماڵپەری فەرمیەوە سۆپاسی کۆتینهۆی کردو هیوای سەرکەوتنی بۆ خۆاست لە داهاتووی دا.
جێگەی باسە کە ئەم هەواڵە دەمێکە میدیاکانی سەرقاڵ کردووە تا ئێستا کە بە شێوەیەکی فەرمی لە لایەن یانەی بارسیلۆنا بڵاو کرایەوە.



چەندین ڕۆژنامەی ئیتاڵی بڵاویان کردەوە، یانەی مۆناکۆی فەڕەنسی گرێبەستێکی پێشکەش بە یانەی ئەنتەری ئیتاڵی کردووە بۆ بەدەست هێنانی ماورۆ ئیکاردی .
لەهەموو ڕۆژنامەکان دیارتر کە باس لەم هەواڵە دەکات ڕۆژنامەی لاکازیتا دیلۆ سپۆرت، دەڵێت یانەی مۆناکۆ گرێبەستێکی پێشکەش کردووە کە بڕی ١٠ ملیون یۆرۆیە بۆ بەدەست هێنانی ئەم یاریزانە ئەرجانتینیە بۆ ڕیزەکانی خۆی.
زۆربەی هەواڵەکان وا بۆی دەچن کە لە هەفتەی داهاتوودا ئەم بابەتە بە شێوەیەکی یەکلاکەرەوە کۆتایی بێت.
جێگەی باسە کە یانەی ناپۆلی ئیتاڵی پێشتر گرێبەستێکی پێشکەش بە یانەی ئەنتەر کردووە بە هەمان ئەو نرخەی کە لە ئێستادا یانەی مۆناکۆ دایناوە.
یانەی ئەنتەر میلانیش لە هەوڵدان دایە بۆ بەدەست هێنانی ئەلێکسیس سانجێز لە یانەی مان یونایتدی ئینگلیزیەوەیە لە ماوەیەدا.
جێگەی باسە کە کێشەکانی ئیکاردی لە یانەی ئەنتەر لە ماوەی دوو ساڵی ڕابردوودا هۆکاری سەرەکی دەرکردنی بوو لە پێکهاتەکەی کۆنتی لەم وەرزەی ئێستادا.















یاریگا–
ئالێکسس سانچێز، هێرشبەری چیلیایی یانەی مانچێستەر یونایتدی ئینگڵاند بریارە ئەمڕۆ پەیوەندی بە ریزەکانی یانەی ئینتەر میلانی ئیتاڵیاوە بکات.دی مارزیۆ رۆژنامەنوسی ئیتاڵی زانیاری دەستکەوتووە بریارە ئەمڕۆ بەرپرسانی شەیتابە سوورەکانی کۆتایی بە گرێبەستی هێرشبەرەکەیان بهێنن و ئەم یاریزانە بە شێوەی خواستن و بۆ ماوەی یەک وەرز یاری بۆ نێراتزۆری دەکات.سانچێز گەورەترین کێشەی لەگەڵ یانەکەی موچەکەیەتی، ئەو یاریزانە خاوەنی زۆرترین موچەیە و ئاستیشی وەکو پێویست نیە، بۆیە بەرپرسانی یانەکەی دەیانەوێت بەرێ بکەن. تاگئالێکسس سانچێز



یاریگا–
لیۆنێل مێسی، یاریزانی ئارجێنتینایی یانەی بارسێلۆنا بە هۆی پێکان بەشداری دووەم یاری لالیگا ناکات.رۆژنامەی وەرزشی سپۆرتی کەتەلۆنی بڵاویکردۆتەوە گۆڵکارە مێژووییەکەی بلاوگرانا بە هۆی ئەو پێکانەی تووشی بووە ناتوانێت لە یاری دووەمی لالیگاش بەشداری بکات، ئەو یاریزانە هەر بەم هۆیەوە یاری یەکەمیش بەرامبەر ئاتلێتیک بلباو نەیتوانی یاری بکات.بێجگە لە مێسی، ئۆسمان دێمبلی هێرشبەری فڕەنسی بارسێلۆناش تووشی پێکان بووە و یاری ناکات، لویس سوارێزی ئۆرۆگواییش چارەنوسی دیار نیە. تاگلیۆنێل مێسی



یاریگا–
لویس سوارێز، هێرشبەری ئۆرۆگوایی یانەی بارسێلۆنای ئیسپانیا بووەتە ئامانجی بەرپرسانی یانەی یوڤێنتۆسی ئیتاڵیا.رۆژنامەی توتۆ سپۆرتی ئیتاڵیا بڵاویکردۆتەوە بەرپرسانی بیانکۆنێری دەیانەوێت هێرشبەری ئۆرۆگوایی بارسا وەک جێگرەوەی پاولۆ دیبالا کە بریارە بچێتە یانەی پاریس سانجێرمانی فڕەنسا بگوازنەوە یانەکەیان، بۆ ئەم مەبەستەش دوێنێ بەرێوەبەری وەرزشی یانە ئیتاڵیەکە سەردانی ئیسپانیای کردووە.ماوریسیۆ ساری راهێنەری خانمە پیرەکە داوای لە بەرپرسانی یانەکەی کردووە پێش ئەوەی وادەی گواستنەوەی یاریزانان کۆتایی بێت، سوارێز بگوازنەوە یانەکەیان. تاگلویس سوارێز



یاریگا–
پۆل پۆگبا، ناوەڕاستکاری فڕەنسی یانەی مانچێستەر یونایتدی ئینگڵاند دوای لەدەستدانی لێدانی سزا بەرامبەر وۆلڤەرهامبتن رووبەڕووی هێرشێکی توندی نەژاد پەرستی بووە.پێگەی BBC سپۆرت بڵاویکردۆتەوە یاریزانە فڕەنسیەکە پاش ئەوەی لێدانی سزای بەرامبەر وۆلڤەرهامبتن لەدەستدا، لە تۆرە کۆمەڵایەتیەکان رووبەڕووی هێرشێکی توندی نەژاد پەرستی بووە و بەم هۆیەوەش چەندین هەژمارەی کەسانی نەناسراو لەلایەن بەرپرسانی تۆرە کۆمەڵایەتیەکان راگیراون.لە وەرزی نوێ پرێمەرلیگ پۆگبا سێیەم یاریزانی رەش پێستە لێدانی سزا گۆڵ ناکات و رووبەڕووی هێرشی نەژاد پەرستی دەبێتەوە. تاگپۆل پۆگبا



چەند هەواڵێکی نوێ لە لایەن یانەی بارسیلۆناوە بڵاو بۆتەوە کە گوایە یانەی بارسیلۆنا بۆ دوا جار بە سەرۆکایەتی گۆسیب ماریا بارتۆمیۆ هەوڵ دەدەن بە شێوەی
ڕاستەوخۆ سەرۆکی یانەی پاریس سانجێرمانی فەڕەنسی ڕازی بکەن کە دەست بەرداری نەیمار دا سیلڤا بێت بگەڕێتەوە ڕیزەکانی یانە کەتەلۆنیەکە.تا ئێستا داهاتووی ئەم یاریزانە دیار نییە و زۆرێک لە ڕۆژنامەکان باس لە هاتنەوەی دەکەن بۆ خولی ئیسپانی لە ڕێگەی یانەی ڕیاڵ مەدریدی ئیسپانیەوە و هەندێکی
کەش لە ڕۆژنامەکان دووپاتی مانەوەی ئەکەن لەگەڵ یانەی پاریسدا.جێگەی باسە کە یانەی پاریس تووشی گیر و گرفتێکی زۆر بۆتەوە بە هۆی هەڵسووکەوتی ئەم یاریزانەو بەشدار نەبوونی لە ڕاهێنانەکانی ئەم دواییانەدا.



یۆرگن کلۆبی بەڕێوبەری هونەری یانەی لیڤەرپولی ئینگلیزی لە دیدارێکی ڕۆژنامەوانیدا ڕایگەیاند، زۆر خۆازیاری بەدەست هێنانەوەی کۆتینیۆ بووە بۆ لیڤەرپول بەڵام کێشەی دارایی یانەکە ڕێگر بووە لەم کارە.کۆتینیۆ بە شێوەیەکی فەرمی چووە ڕیزەکانی یانەی بایرن میونیخی ئەڵمانیەوە بە شێوەی خۆاستن بۆ ماوەی یەک وەرز و توانای کڕینیشی لە کۆتایی وەرزەکەدا بە بڕی ١٣٠ ملیون یۆرۆ.جێگەی باسە کە ئەم یاریزانە بەڕازیلیە موەی ١٩ مانگ یاری کرد لەگەڵ یانەی بارسیلۆنا دا بە گرێبەستێک کە بڕی ١٤٧ ملیون یۆرۆی پێدرا بوو



یاریگا–
لوکا یۆڤیچ، هێرشبەری سڕبی یانەی ریال مەدریدی ئیسپانیا هەموو ئەو دەنگۆیانەی رەتکردەوە لە بارەی جیابونەوە لە یانەکەی.لە چاوپێکەوتنێکدا هێرشبەرەکەی شاهانەکان لەگەڵ Novosti گووتی ” ماوەیە گوێبیستی ئەوەم کە گوایە بریارە بە شێوەیەکی خواستن پەیوەندی بە یانەیەکی دیکەوە دەکەم، بەڵام ئەم دەنگۆیانە هیچ بنەمایەکی نیە و دەمەوێت لە یەکەم وەرزدا خۆم لەگەڵ یانەکەم بگونجێنم “.یوڤیچ ئەوەشی نەشاردەوە کە هەمیشە زیدان پاڵپشتی ئەو دەکات و هیچ کاتێکیش لەسەر ئەم بابەتە قسەی لەگەڵدا نەکردووە. تاگلوکا یۆڤیچ







یاریگا- كریستیانۆ ڕۆناڵدۆ ئەستێرەی یانەی یوڤێنتوسی ئیتاڵی ئەوەی ڕوونكردەوە كە دەبێت بیر لە وازهێنان لە یاریكردن بكاتەوە و لە ماوەیەكی نزیكدا لە یاریگاكان دوور بكەوێتەوە.لە چاوپێكەوتنێكیدا لە TVI ئەستێرە 34 ساڵانەكە ووتی: بیر لەو بابەتە ناكەمەوە لە ئێستادا، ئەوە جێدەهێڵم بۆ ساڵی داهاتوو، یاخود بەردەوام بم لە یاریكردن تا تەمەنی 40 بۆ 41 ساڵی.هەروەها ووتیشی: نازانم، تەنها بیر لە چێژ وەرگرتن لە یاریكردن دەكەمەوە، توانایەكی نایام هەیە، تەنها دەمەوێت بەردەوام بم و چێژی لێ وەرگرم.لە كۆتاییشدا ووتی: ئایا یاریزانێكی دیكە دەدۆزیتەوە نازناوی لە من زیاتر بێت؟ لەو بڕوایەدا نیم هەبێت. تاگكریستیانۆ ڕۆناڵدۆ



یانەی مۆناکۆی فەڕەنسی بە شێوەیەکی فەرمی بڵاوی کردەوە، ئیسلام سلێمانی، یاریزانی یانەی لیستەر سیتی بە توانا دێتە ڕیزەکانی یانە فەڕەنسیەکەوە.
سلێمانی لە ساڵی ٢٠١٦ پەیوەندی کرد بە یانەی لیستەر سیتی ئینگلیزیەوە و ئاستێکی زۆر مامناوەندی هەبوو لەگەڵ یانە ئینگلیزیەکەدا.
جێگەی باسە کە سلێمانی توانی لەگەڵ هەڵبژاردەی جەزائیر دا ببێتە پاڵەوانی ئەفریقیا و ٢٨ گۆڵی تۆمار کردووە لە ٦٤ یاریدا.
هەروەها خەڵاتی باشترین یاریزانی جەزائیری وەرگرت بۆ ساڵی ٢٠١٣.
لە ئێستادا یانەی مۆناکۆ سوود مەند دەبێت لە تواناکانی ئەم یاریزانە بۆ وەرزی داهاتوو.



یاریگا- ڕۆژنامەی ماركای ئیسپانی ئەوەی ئاشكرا كرد كەوا كیلۆر ناڤاس گۆڵپارێزی یانەی ڕیاڵ مەدریدی ئیسپانی دەیەویت یانەكە جێبهێڵێت.هەروەها ڕۆژنامە نزیكەكە لە یانە شاهانەكە ئەوەشی ئاشكرا كرد كە گۆڵپارێزە كۆستەریكیەكە دڵخۆش نیە لە یانەكە وەك گۆڵپارێزی ژمارە دووی یانەكە لە دوای تیبۆ كۆرتوا هەر لەبەر ئەوە دەیەوێت لە یانەكە بڕوات.زەیدانی ڕاهێنەر پێشتر چەند جارێك ئەوەی ئاشكرا كردووە كەوا كۆرتوا گۆڵپارێزی ژمارە یەكی یانەكە دەبێت.ڕۆژنامەكە ئاماژەی بەوە كردووە كەوا بەرپرسانی یانەی ڕیاڵ مەدرید بەدوای شوێنگرەوەیەكدا دەگەڕێن بۆ جێگای ناڤاس. تاگڕیاڵ مەدرید ناڤاس



یاریگا- ڕیاڵ بیتس داوا لە ئەستێرەی یانەی بارسێلۆنا لیۆنێل میسی دەكات كە پەلە نەكات لە وەرگرتنی چارەسەر و گەڕانەوەی بۆ نێو یاریگاكان پێش ڕووبەڕووبوونەوەی بارسێلۆنا و ڕیاڵ بیتس لە هەفتەی دووەمی لیگای ئیسپانی.میسی بەشداری یاری دەستپێكی لیگای نەكرد و كە لە یاریەكەدا بارسێلۆنا تووشی یەكەم شكست بوو بەرامبەر ئەتلەتیك بلباو بە گۆڵێكی بێ بەرامبەر.دوای ئەوەی یانەی بارسێلۆنا لە پەڕەی فەڕمی خۆی لە تویتەر لە تویتێكدا باس لە گەڕانەوەی ئەستێرەكەی دەكات بۆ ڕاهێنانە بە كۆمەڵەكان پەڕەی فەڕمی ڕیاڵ بیتس وەڵامی دەداتەوە و دەنووسێت: پەلە مەكە ئەی لیۆ، هیچ پێوویست ناكات پەلە بكەیت بۆ چارەسەر و پاڵەپەستۆ بخەیتە سەر خۆت.هەروەها ڕیاڵ بیتس تووشی شكست هات لە یەكەم یاری خۆیدا لە لیگا بەرامبەر بەلەد وەلید. تاگبارسێلۆنا ڕیاڵ بیتس لیۆنێل میسی



یاریگا–
بەرپرسانی یانەی ریال مەدریدی ئیسپانیا لە پێناو گواستنەوەی نێیمار داسیلڤا هێرشبەری بڕازیلی یانەی پاریس سانجێرمان دەستیان بە هەوڵەکانیان کردووە.رۆژنامەی وەرزشی مارکای ئیسپانیا بڵاویکردۆتەوە تیمێک لە بەرپرسانی مێرنگی لە شاری پاریسن لە پێناو گفتوگۆ کردن لەگەڵ بەرپرسانی ئەم یانەیە بۆ گواستنەوەی هێرشبەرە بڕازیلیەکە، بەڵام تاوەکو ئێستا هیچ زانیارییەک بڵاونەکراوەتەوە و چاوەڕێ دەکرێت یانە فڕەنسیەکە بە هۆی پەیوەندیە باشەکەیان لەگەڵ هاوتا ئیسپانیەکەیان دەستبەرداری ئەو یاریزانە ببن.سەرچاوەکە ئەوەشی بڵاوکردەوە پێشبینی دەکرێت لە دوو هەفتەی داهاتوو نێیمار بە فەرمی پەیوەندی بە ریال مەدرید بکات. تاگنێیمار داسیلڤا



یانەی لیڤەرپولی ئینگلیزی بە شێوەیەکی فەرمی لە ماڵپەری یانەکە بڵاویان کردەوە ئەلێکس چامپیرلین گرێبەستی نوێی ئیمزا کرد لەگەڵ یانەکەدا تاکو ساڵی ٢٠٢٣.
چامپرلین لە دیدارێکی ڕۆژنامەوانیدا لە کاتی ئیمزا کردنی گرێبەستەکە ووتی،” زۆر خۆشحاڵم کە لە یانەکە بەردەوام دەبم و ویستم زوو ئەم بابەتە کۆتایی پێ بهینم تا ئاسوودەتر یاری بکەم.”
جێگەی باسە کە ئەم یاریزانە ماوەی ساڵێکە بە بۆنەی پێکانەوە نەیتوانیوە بەشداری یاریەکان بکات بەڵام لە ئێستادا یانەی لیڤەرپول گرێبەستی نوێ لەگەڵ دا ئەنجام دا تا بتوانێت زیاتر سوود لە تواناکانی ئەم یاریزانە ببینێت.
چامپرلین لە ساڵی ٢٠١٧ دا لە یانەی ئەرسناڵەوە هاتە ڕیزەکانی یانەی لیڤەرپول.
جێگەی باسە کە وەرزی پێشوو لەگەڵ ئەم یانەیەدا توانی جامی پاڵەوانێتی ئەوروپا بەدەست بهێنێت.



یانەی یۆڤانتۆسی ئیتاڵی لە ماڵپەری فەرمی خۆی ڕایگەیاند، ڕاهێنەر ساری، ئامادە نابێت لە یەکەم دوو یاری لە دەسپێکی یاریەکانی خولی ئیتاڵیا.
واتا بەشدار نابێت لە هەردوو یاریەکەی یانەی یۆڤی بەرامبەر پارما و ناپۆلی کە بڕیارە لە دوو ڕۆژی داهاتوودا دەست بکرێت بە یاریەکانی خولی ئیتاڵیا.
یانەی یۆڤی لە بەیان نامەیەک دا بڵاوی کردەوە کە ڕاهێنەرەکەی تەندروستی بەرەو باشبوون دەڕوات و بەم نزیکانە دێتەوە نێو یاریگاکان.
جێگەی باسە کە ساری لەم دواییانەدا تووشی نەخۆشیەک بوو لە سیەکانی دا و ئێستا لەژێر چاودێری پزیشکاندایە بۆیە یانەکە ڕێگەی پێ دەدات کە چارەسەری باش وەرگرێت تا بتوانێت بە زووترین کات بێتەوە ڕیزەکانی یۆڤی.



یاریگا- ئادریان ڕابیۆی یاریزانی پێشووی پاریس سان ژێرمان ڕایدەگەیەنێت کریستیانۆ ڕۆناڵدۆی پورتوگالیی هاوکار بووە لە خۆگونجاندنی لەگەڵ یانە نوێیەکەی، یوڤێنتۆس.ناوەڕاستکارە فەڕەنسییەکە بە ‘سکای’ گوت: “ئەم هاوینە یاریم زۆر کرد، ئەوەش لەپێناو خۆگونجاندنم لەگەڵ یانە نوێیەکەم. هەر لە سەرەتاوە بە پەیوەندییەکی تایبەت لەگەڵ ڕۆناڵدۆ دەستم پێکرد. ئەویش لە لای چەپەوە یاری دەکات، ڕاهێنان کردنم لەگەڵیدا هاوکار بوو لە باشتربوونم، بوونی ئەو زۆر پێویستە بۆ تیپەکە.”ڕابیۆ لە ماوەی گواستنەوەکانی ئەم هاوینەدا بەبێ بەرامبەر لە پاریسەوە ڕووی کردە یوڤێنتۆس، ئەوەش دوای ئەوەی گرێبەستەکەی لەگەڵ پی ئێس جیدا کۆتایی هاتبوو. تاگپاریس سان جێرمان یوڤێنتوس،



یاریگا- ئەدریانۆ ئەستێرەی پێشووی یانەی ئینتەر میلانی ئیتاڵی پەیامێكی تایبەتی ئاڕاستەی ڕۆمێرۆ لۆكاكۆ یاریزانی نوێی یانە ئیتاڵیەكە كرد، دوای ئەوەی لۆكاكۆ ئەدریانۆی بە پێشەنگی خۆی دانا.لە كاتی پێشكەشكردنی وەك یاریزانی ئینتەر لۆكاكۆ ئەدریانۆی وەك یاریزانە دڵخوازەكەی خۆی ئاشكرا كرد و سەرسامی خۆی بە هێرشبەرەكەی پێشووی ئینتەر میلان دەربڕی.ئەدریانۆ لە وەڵامی بۆ لۆكاكۆ لە پەڕەی تایبەتی خۆی لە ئینستاگرام نووسیوویەتی: دەمەوێت سوپاست بكەم ، هیوای سەركەوتنت بۆ دەخوازم لە هەموو كاتێك و لە یانە نوێیەكەت، تۆ لە من باشتریت و بەهێزتری.هاوینی ئەمساڵ ڕۆمێرۆ لۆكاكۆ پەیوەندی بە یانەی ئینتەر میلانەوە كرد بە بڕی 65 ملیۆن یۆرۆ. تاگئینتەر میلان لۆكاكۆ



یاریگا- تۆزێک پێش ئێستا یانەی ناپۆلی ئیتاڵیی گواستنەوەی هێرڤین لۆزانۆ لە یانەی ئایندهۆڤنی هۆڵەنیدیەوە ڕاگەیاند.ماوەیەکە دەنگۆی ئەوە هەیە ناپۆلی یاریزانە مەکسیکیەکە بکاتە یاریزانی خۆی، تا دواجار ئەمرۆ هەینی یانە ئیتاڵییەکە لە پێگەکانی خۆی گرێبەستەکەی بە فەرمیی ڕاگەیاند.لە تویتەکەی ناپۆلیدا ئاماژە بە وردەکاریی بۆندەکە نەکراوە، بەڵام میدیا جیاوازەکان، لە نێویشیاندا مارکای ئیسپانیی، باس لەوە دەکەن کە گرێبەستەکەی لۆزانۆ 42 ملیۆن یۆرۆیە و دەیکات بە گرانترینی مێژووی یانەکە.لۆزانۆ لە جانی جیهانیی 2018 ئاستی زیاتر درەوشایەوە و چاوەکانی بۆ لای خۆی ڕاکێشت. لە یانەی ئایندهۆڤن لە کۆی 79 یاری، توانیبووی 40 گۆڵ تۆمار بکات و 23 گۆڵیش بۆ هاوتیمەکانی دروست بکات، جارێکیش بوون بە پاڵەوانی خولی هۆڵەندا. تاگئایندهۆڤن، ناپۆلی، هیرڤین لۆزانۆ،



یاریگا- لە سەروبەندی نوێکردنەوەی ڕیزەکانی یانەکەیدا، ئونای ئێمری داوا لە دوو یاریزانی ئارسیناڵ دەکات گانەرز جێبهێڵن و لە یانەیەکیتر بەردەوامبن.هەریەکە لە شوکردان موستافی و موحەمەد نینی چیتر لە پلانەکانی ڕاهێنەرە ئیسپانییەکەدا نابن، بۆیە ڕاشکاوانە سەبارەت بەو دوو یاریزانە گوتی: “هەندێ یاریزانمان هەیە پێگەی خۆیان دەزانن، بۆ نموونە نینی و موستافی، من دەمەوێت یاریزانەکان دڵخۆشبن و پاڵەوانبن. ساڵی پار ئەو دوانە قسەیان لەگەڵ کردم و پێیان وتم کە دڵخۆش نین بەوەی بەشدارییان پێناکرێت. منیش پێموایە ئەوە شتێکی ئەرێنییە ئەگەر بڕۆن و لە یانەیەکیتردا ببن بە پاڵەوان. ئەوان یاریزانی گەورەن بەڵام بە هۆکارێک یان زیاتر ناتوانن چانسی یاریکردنیان هەبێت، خۆشیان دۆخەکە دەزانن و ئێمەش ڕێزیان دەگرین و هیوای باشترینیان بۆ دەخوازین.”وەرزی ڕابردوو نینی لەسەرجەم پاڵەوانێتییەکان 17 یاری بەشداریی پێکرا و هەرچی موستافیشە نێوانی خۆی و تۆپچییەکان ڕووی لە ساردی کردووە. سەرەتا دوو یاری ئەم وەرزەش یاریان نەکردووە. تاگئارسیناڵ، ئونای ئێمری، شوکردان موستافی، موحەمد نینی،



یاریگا- بەرگریکاری هۆڵەندیی و یانەی لیڤەرپووڵی ئینگلیزیی، ڤیرجل ڤان دایک، لە چاوپێکەوتنێکیدا چەند بابەتێکی باس لێوەکرد، لە نێویشیاندا درکاندنی ناوی سەختترین هێرشبەر کە ڕووبەڕووی بووبێتەوە.ڤان دایک کە بۆ Talk Sport لێدوانی داوە، گوتی: “هەر لە منداڵییمەوە ڕۆناڵدینهۆ نموونەی نموونەی بەرزی منە. مارکۆ ڤان باستن باشترین یاریزانی هۆڵەندییە ئەگەرچی من یاریکردنیشیم نەبینیوە. یۆرگن کڵۆپ و ڕۆناڵد کومان باشترین ڕاهێنەرن.”لەبارەی سەختترین هێرشبەری دژبەریشەوە، بەرگریکارەکەی لیڤەر گوتی: “پێموابێ سێرجیۆ ئەگوێرۆ ترسناکترین هێرشبەرە کە ڕووبەڕووی بووبێتمەوە.”هاوکات یاری گەڕانەوەیان لە پێش کۆتایی چامپیۆنزلیگ بەرامبەر بارسێلۆنا، کە ڕیمۆنتادایەکی مێژوویان ئەنجام دا، بە باشترین ساتی وەرزشیی خۆی دەزانێت تاگئەگوێرۆ، ڤان دایک، لیڤەرپووڵ،



یاریگا–
بەرپرسانی یانەی بارسێلۆنا دوای هۆشداریەکەی پاریس سانجێرمان، ئەمڕۆ ئۆفەرێکی نوێیان بۆ گواستنەوەی نێیمار داسیلڤا پێشکەش بە یانە فڕەنسیەکە کردووە.رۆژنامەی وەرزشی مارکای ئیسپانیا بڵاویکردۆتەوە ئەمڕۆ دوا مۆڵەتە بۆ بلاوگرانا لە پێناو گەڕاندنەوەی نێیمار، بۆیە بەرپرسانی ئەم یانەیە لەسەروی هەموویانەوە بارتیمیۆ سەرۆکی یانە ئۆفەرێکی نوێ ئامادە کردووە کە پێک دێت لە گواستنەوەی ئەو یاریزانە بە بڕی 40 ملیۆن یۆرۆ بە شێوەی خواستن بۆ ماوەی وەرزێک و مەرجی کرینەوەی بە بڕی 170 ملیۆن یۆرۆ.سەرچاوەکە ئەوەشی بڵاوکردۆتەوە کارگێری بارسێلۆنا دژی ئەم ئۆفەرەن و داوایان لە سەرۆک یانە کردووە کە ئەم پارەیە لە پێناو گەڕاندنەوەی نێیمار خەرج نەکات. تاگنێیمار داسیلڤا







1-12-1




1-0
1-12-1
3-1




یاریگا-لیۆنێل مێسی لە پێکانەکەی چاکبووەتەوە و ئامادەیە بۆ گەڕانەوە بۆ یاریگاکان.لیۆ ئەمڕۆ لە پاڵ هاوڕێکانی بەشداری سەرجەم یەکەکانی مەشقی کردووە و بە بێ هیچ ئازارێک، بەگوێرەی رۆژنامەی سپۆرت یش لیۆ بۆ یاری رۆژی یەکشەممە بەرامبەر ریاڵ بیتس بانگهێشتدەکرێت.سپۆرت دڵنیایە لە گەڕانەوەی لیۆ بەڵام ڤاڵڤێردی راهێنەر تا ئێستا خۆی یەکلانەکردووەتەوە مێسی لە پێکهاتەی یەدەگ یاخود سەرەکی.بارسێلۆنا لە یەکەم هەفتەی لالیگادا بە بێ مێسی تووشی شکست هاتن بەرامبەر ئەتلەتیک بلباو بە گۆڵێکی بێ وەڵام.



یاریگا-یانەی بایەرن میونشن بەفەرمی فرۆشتنی هەمیشەیی ریناتۆ سانچێزی راگەیاند.ناوەڕاستکارە پۆرتوگالییەکە گرێبەستێکی بۆ ماوەی پێنج وەرز لەگەڵ لیل ی فەڕەنسی واژۆکرد و گواستنەوەکەشی بەرامبەر تەنها ٢٥ ملیۆن یۆرۆ بوو.ریناتۆ بە سەرەتایەکی بەهێز لەگەڵ بەنفیکا و پۆرتوگال دەستی پێکرد و لە تەمەی ١٨ ساڵیدا بەرامبەر نزیکەی ٣٠ ملیۆن یۆرۆ گوێزرایەوە باڤاریا .لە کۆی ٥٣ یاری لەگەڵ میونشن دا تەنها دوو گۆڵی تۆمارکرد و سێ گۆڵی دروست کرد. بەڵام بە دوو ناسناوی بۆندزلیگا، جامێکی ئەڵمانیا و سێ جامی سوپەری ئەڵمانیا ئەو وڵاتەی جێهێشت.



یاریگا-یۆرگن کلۆپ راهێنەری یانەی لیڤەرپوول باسی پیێر ئێمیریک ئاوبامیانگی هێرشبەری ئارسناڵ دەکات بەر لە یارییە بەهێزەکەی ئەمڕۆی نێوانیان.گەنەرز و رێدز تاکە دوو یانەی ئەم وەرزەن کە پاش دوو هەفتە توانیبێتیان شەش خاڵیان هەبێت، لە پرێس کۆنفرانسی بەر لە یارییەکەدا پرسیاری چۆنیەتی راگرتنی ئاوبامیانگ لە کلۆپ کرا، ئەویش لە وەڵامدا بە پێکەنینەوە وتی “ئاوبا هیچ خاڵێكی لاوازی نیە جگە لە ستایلی جلوبەرگی”.“پێشتر توانیومانە رایبگرین بەڵام ئەو یاریزانێکی زۆر خێرایە و ئەمەش وادەکات هەرگیز نەتوانیت ١٠٠٪ بیوەستێنیت و ئەوەش زەحمەتە. هەرچۆنێک بێت دەبێت رایبگرین، پێشتر ئەنجاممدان داوە وهەوڵدەدەین دووبارەی بکەینەوە”.یارییەکەی ئارسناڵ و لیڤەرپوول لە ئیمارات ئەمشەو کاتژمێر ٧:٣٠ بە کاتی کوردستان بەڕێوەدەچێت.



یاریگا-ماوریسیۆ پۆچێتینهۆ راهێنەری یانەی تۆتنهام هۆتسپێرز نیگەرانە لە بارودۆخی کریستیان ئێریکسن و دان بەوەدا دەنێت رەنگە سپێرز جێبهێڵێت.ماوریسیۆ وتی “بارودۆخێکی باش نیە بۆ ئەو و بۆ ئێمەش, دوور لە چاوەڕوانی من و یاریزانەکانیشە. کێشەکە ناڕوونە و پێویستە هەنگاو بە هەنگاو چارەسەربکرێت و بەمجۆرە ئازاری یانەکە دەدات. ئەو یاریزانێکی گرنگە و دەمانەوێت یارمەتی یانەکە بدات. بەهیوام بڕیارێک بدرێت کە لە بەرژەوەندی هەردوولابێت”.بەگوێرەی گۆڵ، ئەستێرە دانیمارکییەکە ئارەزووی پەیوەندیکردن دەکات بە ریاڵ مەدریدەوە بەڵام تا ئێستا یانەی شاهانە بەفەرمی نەچووەتە پێش بۆ کڕینی ئەو یاریزانە. ئەگەری ئەوەش هەیە هاتنی ئێریکسن بەند بێت بە فرۆشتنی خامێس رۆدریگێز و چەند یاریزانێکی دیکەی ئێستای مەدرید.



لەمیانەی بەژداریکردنی لە هەڤپەیڤینێکی سکای سپۆرتدا، پێپ گواردیۆلای ڕاهێنەری مانچێستەر سیتی وەڵامی ئەو پرسیارە دەداتەوە کە ئایا خۆی بەباشترین ڕاهێنەری مێژوو دادەنێت یاخود نا.پێپ لەوەڵامی پرسیارەکەدا دێتە گۆ و دەڵێت: “بەدڵنیاییەوە نەخێر! باشترین ڕاهێنەرەکان ئەوانەن کە کەلتوور دەگۆڕن. پێموایە ئەریگۆ ساکی لە ئیتاڵیادا کەلتووری گۆڕی، یۆهان کرۆیف دوو یانەی گۆڕی ئەوانیش ئەیاکس و بارسا بوون، فێرگسۆن بەهەمان شێوە مانچێستەر یونایتدی خستە ئاستێکی بەرز، مۆرینهۆ نازناوی لەگەڵ چەندان یانە بەدەستهێناوە. نکوڵی لەوە ناکەم منیش بەشێکم لەوە و لە 11 ساڵدا 28 نازناوم بردۆتەوە کەئەمەش زۆرە، بەڵام بوونە باشترین ڕاهێنەر بەبردنەوەی زۆرترین نازناو نییە.” تاگپێپ گواردیۆلا مانچێستەر سیتی











































































یاریگا-فرانک لامپارد خۆشحاڵە بە ئاستە بەرزەکەی ماسۆن مۆنت یاریزانی لاوی یانەکەی.مۆنت  لەم وەرزەدا بۆ یەکەمجارە بەشداری پریمەرلیگ دەکات بەڵام لە دوو یاریدا خاوەنی دوو گۆڵە و لە یارییەکەی ئەمڕۆدا بەرامبەر نۆریچ ستی یەکەم سەرکەوتنی بۆ بلوز دەستەبەرکرد.لامپارد دوای یارییەکە وتی “دوێنی قسەم لەگەڵ مۆنت کرد و لێم پرسی کە خۆی وەک یاریزانێکی چێڵسی دەبینێت یاخود نا چونکە ئەوە گرنگە بەڵام تەنیا بە زەردەخەنەیەک وەڵامی دامەوە. وەڵامێکی روونم دەست نەکەوت بەڵام لە یارییەکەی ئەمڕۆدا نیشانیدا ئەو وەک جەنگاوەرێکی راستەقینەی چێڵسی یاری دەکات. گەنجێکی پڕ متمانەیە بەخۆی و خاوەنی پەروەردەیەکی بەرزی کارکردن و دڵسۆزییە”.ناوبراو تەمەنی تەنها ٢٠ ساڵە و دەرچووی ئەکادیمیای چێڵسییە، دوو وەرزی رابردووی بە خواستن لە ڤیتێسی و دێربی کاونتی بەسەربرد. لەگەڵ هاتنی لامپارد بۆ چێڵسی لە دێربی کاونتییەوە، لاوە بەتواناکەشی لەگەڵ خۆی گەڕاندەوە بۆ ستامفۆرد بریج.







یاریگا-تۆماس توخێل راهێنەری یانەی پاریس سان جێرمان ئاشکرایدەکات رەنگە نێیمار داسیلڤا لە یارییەکەی سبەینێی خولی فەڕەنسی بەشداربێت.بەدرێژایی هاوین دەنگۆی رۆیشتنی ئەستێرە بەڕازیلییەکە لە ئارادایە بەڵام ئەو باسە بە هەڵواسراوی ماوەتەوە و ئەگەری مانەوەشی یەکێکە لە بژاردەکان. توخێل وتی “نێیمار ئامادەیە بۆ یاریکردن و بەشداری مەشقەکانی کردووە. ئەگەر بارودۆخی نێوانیان لەگەڵ کارگێڕی یانەکە یەکلاببێتەوە ئەوا سبەینێ یاری دەکات. ئەو هەمیشە هەمووانی بەخۆیەوە سەرقاڵ کردووە، هەمان بار لە ئارادابوو کاتێک تووشی پێکان هات. شتێکی ئاساییە بۆ ئەستێرە گەورەکان زۆر باس بکرێن”.یارییەکەی سبەینێی پاریس بەرامبەر تۆڵۆزە و یانەکەی پایتەخت هەوڵی بردنەوە دەدات پاش شکستە چاوەڕواننەکراوەکەی هەفتەی پێشووی بەرامبەر رینیس.























































ڤیدیۆی گۆڵه‌کان : ناپۆلی ٤-٣ فیۆرنتینیا١-٠

١-١

١-٢

٢-٢

٢-٣

٣-٣

٣-٤




یاریگا- یاریزانی نوێی یانەی بایرن میونشنی ئەڵمانی كۆوتینهۆ ستایشی لیڤاندۆڤسكی دەكات دوای ئەو ئاستە بەرزەی لە یاری شەوی ڕابردوو بەرامبەر شاڵكە پێشكەشی كرد و توانی هاتریك تۆمار بكات.لە دوای یاریەكە كۆوتینهۆ ووتی: ئەوەی لیڤاندۆڤسكی پێشكەشی كرد بڕوا پێنەكراو بوو، ئەو هێرشبەرێكی جیهانیە بە مانای ووشە، ڕاهێنانەكانیشی بڕوا پێنەكراوە، ماوەی هەفتەیەكە پێكەوەین و چاودێری دەكەم ، لە ڕاستیدا ئەو زۆر باشترە وەك ئەوەی لە تەلەفزیۆنەكان دەردەكەوێت.هەروەها بەردەوام بوو ووتیشی: ئەو یاریەكی زۆر نایابی پێشكەشكرد و توانی هاتریك تۆمار بكات.هێرشبەرە پۆڵەندیەكە لە دوو یاری دەستپێكی بۆندز لیگا توانیویەتی 5 گۆڵ تۆمار بكات. تاگبایرن میونشن كۆوتینهۆ لیڤاندۆڤسكی



یاریگا-پڕوپاگندەکانی بازاڕی گواستنەوەی ئەمڕۆ ئاماژە بەوە دەکەن یانەی پاریس سان جێرمان لەباری رۆیشتنی نێیمار داسیلڤادا چاوی لە ویڵفرێد زاهای هێرشبەری کریستاڵ پاڵاسە.ماڵپەڕی گۆڵ ئاشکرایکردووە پاریس شاندێک دەنێرێت بۆ لەندەن  بە ١٠٠ ملیۆن پاوەندەوە لە پێناو زاهادا. ئەمەش بە چەند کاتژمێرێک دوای ئاستە بەرزەکەی ئەو یاریزانە بەرامبەر مانچستەریونایتد و بردنەوە لێیان بە ئەنجامی ٢-١. گواستنەوەشەی بەندە بە یەکلابوونەوەی چارەنووسی نێیمار لە نێوان پاریس و بارسێلۆنا و ریاڵ مەدرید دا.زاها لە هاوینی ئەمساڵدا نزیک بوو لە پەیوەندیکردن بە ئارسناڵ بەڵام کریستاڵ پاڵاس گرێبەستێکی ٨٠ ملیۆنیان رەتکردەوە بۆ ئەو یاریزانە. 



یاریگا-فیلیپی لویس بەرگریکاری پێشووی ئەتڵەتیکۆ مەدرید ئاشکرایکرد چانسی ئەوەی هەبووە لە ئەورووپا بمێنێتەوە بەڵام بڕیاریداوە پەیوەندی بە فلامینگۆوە بکات.لویسی ٣٤ ساڵ هەشت وەرزی لەگەڵ ئەتلەتی بەڕێکرد و لە کۆتایی وەرزی رابردووشدا بەهۆی هەڵکشانی تەمەنی رۆیشتنی هەڵبژارد. ناوبراو بۆ گلۆبۆ سپۆرت وتی جگە لە پاریس و مان سیتی چەندین گرێبەستی دیکەی رەتکردووەتە  “لە کۆتا ساتەکاندا سێ یان چوار گرێبەستم لەبەردەستدابوو.بەدرێژایی ساڵەکەش لیستێکی درێژبوون لە یانەی خوازیار بەڵام هەندێک توانای دارایی ئەوەیان نەبوو، یاخود هەندێکیان ئامانجیان بردنەوەی ناسناو نەبوو. وە چەند درگایەکی گەورەشم داخست کە ئۆفەری زۆر باشبوون وەک بۆروسیا دۆرتموند تەنها لەبەر ئەوەی لە ناخەوە هەستم پێنەدەکرد کە لەوێ یاری بکەم”.یاریزانە نێودەوڵەتییە بەڕازیلییەکە دوای دانی ئەلڤێس، دووهەم بەرگریکاری دیاری ئەو وڵاتەیە کە لە هاوینی ئەمساڵدا  ئەورووپایان بەرەو ماڵەوە جێهێشت.



یاریگا-ئۆلی گونار سۆڵشایەر  دوو خاڵی بە هۆکاری شکستەکەیان دەزانێت بەرامبەر کریستاڵ پاڵاس.راهێنەرەکەی مان یونایتد بۆ بی بی سی وتی “ئەوان دوو گۆڵیان تۆمارکرد و ئێمە یەک گۆڵ. وەک پێویست یەکلاکەرەوە نەبووین، دۆڕاین چونکە لە کۆتا خولەکەکاندا زۆر بە خراپی بەرگریمان کرد هەروەها لە یارییەکەشدا هەمیشە لێدانی کۆتاییمان نەبوو یان لاواز بوو”.سەبارەت بە لێدانە سزا لەدەستدراوەکەش لەلایەن راشفۆرد وتی “لە دوو یاریدا، دوو لێدانمان لەدەستدا. ئیدی ئەمە یارییە و هەندێک جار روودەدات، خۆشم کە یاریزان بوو چەند جارێک لێدانی سزام لەدەستداوە”.بەو دۆڕانە یونایتد لە کۆی سێ یاری ئەم وەرزەدا تەنها چوار خاڵی کۆکردووەتەوە. کریستاڵ پاڵاسیش خاوەنی هەمان ژمارەی خاڵە.



یاریگا-شەوی رابردوو لە دووهەم هەفتەی لالیگادا، ریاڵ مەدرید دوو خاڵی بەرامبەر ڤالۆدۆلید لەدەستدا.زینەدین زیدان بە پێکهاتەیەکی سەرەکی دوور لە هەموو چاوەڕوانییەکان دەستی بە یارییەکە کرد. دوو لە دیارترین ئەو یاریزانانەی ئەگەری رۆیشتنیان هەبوو لە یانەکە لە پێکهاتەی سەرەکیدابوون کە گاریس بەیڵ و خامێس رۆدریگێز بوون. لە هێڵی ‌پێشەوەدا  مەدرید بەهەمان پێکهاتەی پێنج ساڵ لەمەوبەر بەرامبەر سۆسیداد وەستایەوە. بەنزیمە،خامێس،بەیڵ،ئیسکۆ. لە هێڵەکانی دیکەشدا تەنها سێ یاریزان گۆڕاوە.یارییەکەی بەر لە پێنج ساڵ لە ٣١-٨-٢٠١٥ دابوو بەرامبەر ریاڵ سۆسیداد بە راهێنەرایەتی کارلۆ ئەنشلۆتی. لەو یارییەدا مەدرید دوو گۆڵی لە رێگەی بەیڵ و رامۆس تۆمارکرد بەڵام دواتر یارییەکەی ٤-٢ دۆڕاند. 



یاریگا- ئەنتۆنیۆ کۆنتی ڕاهێنەری نوێی یانەی ئینتەر میلانی ئیتاڵیی بە متمانە بەخۆبوونەوە دەرکەوت و گەشبینە لە داهاتووی.لە پرێس کۆنفرانسی پێش یارییەکەی سبەینێیان، ڕاهێنەرە ئیتاڵییەکە گەشبین دەرکەوت لەوەی بتوانێت دڵی هاندەرانی ئینتەر بە لای خۆیدا ڕابکێشێت و گوتی: “جۆشوخرۆشێکی زۆر بەدی دەکەم، لێرە پیاوم بەرچاو دەکەوێت نەک تەنها یاریزانبن و بەس، ئەوە شتە گرنگەکەیە. سەرەتاش پێویستە بە بردنەوە دەست پێبکەین، لەپێناو دروستکردنی کەسایەتییەک بۆ یانەکە، کە هاندەران بیناسنەوە، ئەوەش بە کردەوە بەدی دێت. لەگەڵ هەندێک لە یانەکان جیاوازیی هەیە، بەڵام بە کۆشش کردن ئەتوانین سەربکەوین، منیش لێرەم بۆ دەستخستنی بردنەوە. زۆریش بەرز دەڕوانم، پێویستە ئەوە بگوازیتەوە بۆ یاریزانەکانت. بۆ گواستنەوەی بیرۆکەکانت بۆ یاریزانان، کات پێویستە. بە دوای ڕکێشانی هاوسۆزیدا ناگەڕێم. ئەمەوێ سۆز و خۆشەویستیی لە ڕێگەی کارەکانمەوە وەدەست بخەم. من کە کارێک دەگرمە دەست، هەموو وزەی خۆمی پێ دەبەخشم.”سبەینێ دووشەمە یانەکەی کۆنتی لەنێو یاریگای خۆیان یەکەم یاری وەرزی نوێیان بە پێشوازیکردن لە یانەی لیچێ ئەنجام دەدەن. تاگئەنتۆنیۆ کۆنتی، ئینتەر میلان،































یاریگا- دوای شکستەکەیان بەرامبەر لیڤەرپووڵ لە گەڕی سێیەمی خولی ئینگلیزی، داڤید لویزی بەرگریکاری ئارسیناڵ پەیامێکی بڵاو کردەوە.لە پەیامەکەیدا کە لە ئینستامەگرامەکەی خۆی نووسیویەتی، بەرگریکارە نوێیەکەی گەنەرز و پێشووتری چێڵسی بەڵێنی بەردەوامیی و خۆڕاگریی دووپات دەکاتەوە، ئەوەش دوای ئەوەی ڕەخنەی لێ گیرا بەوەی وەک پێویست بەرگری لە گۆڵی تۆپچییەکان نەکردووە.پەیامەکەی لویز: “ژیان سەختە، هەروەها تۆپی پێش هەندێ جار سەختە. بەڵام من تەنها یەک شت دەزانم، ئەویش ئەوەیە کە هەرگیز کۆڵ نەدەم، هەموو ژیانیشم هەروا بووم. من بە ئامانجێکەوە ڕووم کردە ئێرە، تا کۆتایی ئەو ئامانجەش، دەجەنگم! سوپاس هاندەران بۆ ئەو هەموو پاڵپشتییە. من نایشارمەوە چی براوەبم یان دۆڕاو.”لیڤەرپووڵ 3_1 یارییەکەی بردەوە و بە نۆ خاڵ تاکلایەنە سەرووی ڕیزبەندیی پریمەرلیگی گرتووە، هەرچی ئارسیناڵیشە شەش خاڵی هەیە. تاگئارسیناڵ، پریمه‌رلیگ داڤید لویز، لیڤەرپووڵ،











یاریگا-ماتیاس دی لیخت یاریزانی نوێی یانەی یوڤێنتۆس سەرسوڕمانی خۆی نەشاردەوە لە بڕیاری یانەکە بۆ بەشداری پێنەکردنی لە یەکەم یاری وەرزی نوێی خولی ئیتاڵیدا.یۆڤی لە یارییەکەدا سودی لە کلینی و بۆنوچی وەرگرت لە هێڵی بەرگریدا و یارییەکەشیان بە گۆڵێکی کلینی بردەوە. بەڵام دی لیخت وتی “بەدڵنیاییەوە حەزم دەکرد بەشداربم، لە کاتی مەشقەکاندا هیچ ئاماژەیەک نەبوو بۆ ئەوەی یاریم پێنەکرێت و بۆ من چاوەڕواننەکراوبوو. بەڵام رێز لە بڕیاری راهێنەر دەگرم. دەشزانم کلینی و بۆنوچی وەکو یەکێک لە باشترین دووانەکانی هێڵی بەرگری سەیر دەکرێن”.دی لیختی ١٩ ساڵ بەرامبەر بە ٨٤ ملیۆن یۆرۆ لە ئەجاکسەوە گوێزرایەوە بۆ بیانکۆنێری پاش ئاستێکی بەرز لەگەڵ یانەکەی پێشووی لە خولی پاڵەوانەکان و خولی هۆڵەندیدا.











یاریگا-پاوڵ پۆگبا وەڵامی هێرشە رەگەزپەرستییەکان دەداتەوە بە پەیامێکی بەهێز.هەفتەی رابردوو پۆگبا سوکایەتی پێککرا لەسەر لێدانە سزاکەی بەرامبەر وۆڵڤەرهامبتن کە نەیتوانی گۆڵ تۆماربکات. لەم هەفتەیەشدا هەمان رەفتار بەرامبەر مارکوس راشفۆرد دووبارە بووەوە کاتێک ئەویش لێدانێکی سزای لەدەستدا.پۆگبا لە تویتەر نوسیویەتی “خێزانەکەم و باو و باپیرانم ئازاریان چەشت بۆ ئەوەی ئەم نەوەیەی ئێمە ئازادبین، بۆ ئەوەی بتوانین کار بکەین، سواری پاس بین، تۆپی پێ بکەین (بێ ئەوەی سوکایەتیمان پێبکرێت). سوکایەتی رەگەزپەرستی کارێکی خۆ پەرستانەیە و تەنیا بەهێزترم دەکەن و وام لێدەکەن منیش بجەنگم بۆ  نەوەکانی دوای ئێمە”.بەهۆی ئاسانی بەکارهێنانی هۆکارەکانی پەیوەندی و گواستنەوە، رەگەزپەرستی زیاتر هەست بە بوونی دەکرێت لە تۆڕە کۆمەڵایەتییەکان و مانچستەر یونایتدیش رایگەیاندووە بێ رەحمانە و زۆر بە توندی هەوڵ دەدەن بۆ دۆزینەوەی ئەو کەسانە و سزادانیان.



























































ڤیدیۆی گۆڵه‌کان : ڕۆما ٣-٣ جه‌نه‌وا











یاریگا-ڤیدیۆی سه‌رجه‌م گۆڵه‌کانی یاریه‌ گرینگه‌کانی ئه‌مرۆبارسێلۆنا ٥-٢ بیتیس
پاریس ٤-٠ تۆڵۆز
رۆما ٣-٣ جه‌نه‌وا
ئاتله‌تیکۆ مه‌درید ١-٠ لیگانیس
تۆتنهام ٠-١ نیوکاسڵ
میلان ٠-١ ئۆدینیزی
مان سیتی ٣-١ بۆرنمۆس




یاریگا- لە یاریی شەوی ڕابردوویاندا بەرامبەر ڕیاڵ بێتیس، ئانسو فاتی یاریزانی لاوی یانەی بارسێلۆنا تۆمارێکی بە ناوی خۆیەوە تاپۆ کرد.لەو یارییەدا کە فاتی وەک یاریزانی یەدەک بەشداریی پێکرا، تەمەنی تەنها 16 ساڵ و 298 ڕۆژ بوو، ئەوەش کەمترین تەمەنە بۆ یاریزانێکی بلاوگرانا لە خولی ئیسپانیی لەوەتەی ساڵ 1941.هێرشبەرە گچکەکە، لەلایەن ڤاڵڤێردی ڕاهێنەرەوە خرایە پێکهاتەی یەکەمەوە، ئەوەش دوای ئەوەی هێڵی هێرشبەری بارسا بەهۆی پێکانەوە دوورخرانەوە، لەوانەش مێسی و سوارێز و دیمبڵی.بارسا یەکەم یاریی لالیگای بە گۆڵێکی بێ وەڵام بە ئەتڵەتیک بیڵباو دۆڕاند، تۆڵەی ئەو شکستەیان بە ئەنجامی 5-2 لە ڕیاڵ بێتیس کردەوە.* لاوترین یاریزانی مێژووی بارسێلۆنا لە لالیگا بەشداری کردبێت، تەنها 18 ڕۆژ لە فاتی منداڵتر، ڤیسێنتی مارتینێز بوو لە ئۆکتۆبەری ساڵی 1941 بەرامبەر ڕیاڵ مەدرید. تاگئانسو فاتی، بارسێلۆنا، لالیگا،



یاریگا- لە دووەم یاری خۆیاندا لە میانی خولی ئیسپانیی و گەڕی دووەمی ئەو خولە، بارسێلۆنا 5-2 لە ڕیاڵ بێتیسی بردەوە.لەو یارییەدا ئەنتوان گریزمانی هێرشبەری نوێی بارسا دوو گۆڵی تۆمار کرد و دواتریش بە پادشای یارییەکە دەستنیشان کرا. سەبارەت بە گۆڵی دووەمی خۆی، گریزۆ وتی: “من مێسیم بینیووە لە ڕاهێنانەکاندا گۆڵی وا دەکات، منیش لەسەر شێوازەکەی مێسی چاپم کرد.”سەبارەت بە یارییەکەش، فەڕەنسییەکە گوتی: “دوای هەر شکستێک، خەڵک لەبارەتەوە دەدوێت. ئێمەش ئەم هەفتەیە کۆششی باشمان کرد، گۆڵی یەکەمیان بە هۆشیدا هێناین. دوای یارییەکەی بیڵباو پاڵنەری زۆرمان بۆ درەست بوو، لە کۆتاییدا گۆڕیمان بۆ ئاستێکی نایاب. شتی زۆر ماوە بەرەپێشەوەی ببەین، بەڵام دەبێت لەسەر ئەم ڕێگەیە بەردەوامبین.”بەم شێوەیە ڕوونکردنەوەشی لەسەر شێوازی ئاهەنگگێڕانی دوای گۆڵەکەی دا: “حەزم لەو نەریتی ئاهەنگگێڕانەیە کە لیبرۆین جەیمس پێش هەموو یارییەک ئەنجامی دەدات. هەوڵم دا کۆپی بکەم بۆ خۆم. هیوادارم بۆ چەندین یاریتر بەردەوامبم لە لەبەرگرتنەوەی، ئەوەش باشترین نیشانە دەبێت بۆ من.”گریزمان ئەم هاوینە لە یانەی ئەتڵەتیکۆ مەدریدەوە ڕووی کردە بارسێلۆنا، کە ئەوەش کاردانەوەی هاندەران و کارگێڕی ڕۆخی بلانکۆسی لێکەوتەوە. تاگئەنتوان گریزمان، بارسێلۆنا ڕیاڵ بێتیس، لالیگا، لیۆنێل مێسی،



یاریگا- ئەنتوان گریزمان ئەستێرەی نوێی بارسێلۆنا ئەوەی ئاشكرا كرد كەوا لیۆنێل میسی هۆكاری تۆماركردنی گۆڵی دووەمی بوو.لە لێدوانەكانید دوای یاریەكەیان بەرامبەر ڕیاڵ بیتس گریزۆ ووتی: كاتی یاریزانە گرنگەكان ناتوانن یاری بكەن، ئەوا یاریزانەكانی دیكە چی لە توانایاندا بێت دەیكەن بۆ ئەوەی بتوانن جێگایان پڕ بكەنەوە.هەروەها بەردەوام بوو ووتی: ئەمڕۆ بەشێوەیەكی جوان یاریمانكرد، سوپاسی هاوڕێكانم دەكەم كە هاوكاریان كردم بۆ ئەوەی دوو گۆڵ تۆمار بكەم.سەبارەت بە گۆڵی دووەمی لە تۆڕی بیتس هێرشبەرە فەڕەنسیەكە ووتی: دەمبینی لە ڕاهێنانەكان میسی بەوشێوەیە گۆڵی تۆمار دەكرد، هەوڵمدا منیش لاسایی بكەمەوە. تاگبارسێلۆنا گریزمان



بەناوی ستافی یاریگاوە پیرۆزبایی خۆمان ئاڕاستەی خوێنەرانمان و هەوادارانمان دەکەین بە بۆنەی ١٣هەمین ساڵیادی یاریگانێت.دامەزراندنی یاریگا لە ٢٦-٨-٢٠٠٦دا لە خولیای چەند گەنجێکەوە دەستی پێکرد کە هەستیان بە بۆشاییەکی گەورە دەکرد لە میدیای وەرزشی کوردی دا، وەلێ کارکردنی بەردەوام و دڵسۆزی و کارامەیی لە ماوەیەکی کەمدا یاریگای کردە پڕخوێنەرترین میدیای وەرزشی کوردی و ماوەیەکیش پڕخوێنەرترین ماڵپەڕی کوردی و عێراقی بوو لە جیهاندا.دوای ١٣ ساڵ ئێستا یاریگا خاوەنی ستافێکی ١٥ کەسی بە ئەزموونە کە لەبەشی هەواڵ و یارییە راستەوخۆکان و گۆڵەکان و تۆڕە کۆمەڵایەتییەکان و ئەپلیکەیشنی یاریگا شەو و رۆژ کاردەکەن بۆ خزمەتی زیاتر لە ملیۆن و نیوێک خوێنەری کورد کە رۆژانە سەردانی ماڵپەڕ و کەناڵە جیاوازەکانی یاریگا دەکەن.لەگەڵ ئەوەی هیچ کارێک بێ کەم و کوڕی نابێت  خۆشحاڵین کە تا ئاستێکی زۆر جێگەی رەزامەندی خوێنەرانمانین و لەم رۆژەدا جارێکیتر بەردەوام بوون و کارکردن بۆ خزمەتی  ئێوە دووپات دەکەینەوە. دووبارە پیرۆزە ساڵیادی دامەزراندنی یاریگانێت. لەگەڵ رێز و خۆشەویستیمانداستافی یاریگانێت



یاریگا-رۆژنامەی مارکا زینەدین زیدان تۆمەتباردەکات بە هۆکاری دابەزینی ئاستی ڤینیسیوس جونیۆر.لاوە بەڕازیلییە بەهرەمەندەکە لەم وەرزەدا ئاستی وەک پێویست نیە و رۆژنامەکەش پێی وایە هۆکارەکەی گۆڕینی پێگەی یاریکردنیەتی لەلایەن زیدانەوە. لەگەڵ ئەوەی ڤینیسیوس تەواوی تەمەنی لە باڵی چەپ یاری کردووە بەڵام ئێستا زیدان زیاتر لە باڵی راست یاری پێدەکات و ئەوەش کێشەی تەکنیکی بۆ دروست کردووە.هەروەها مارکا دەڵێت یاری پێنەکردنی لە پێکهاتەی سەرەکیدا بەرامبەر ڤالۆدۆلید  و تۆمارنەکردنی گۆڵ لە متمانەی یاریزانەکەی کەمکردووەتەوە و کاریگەری هەبوو لەسەر ئەو ئاستە خراپەی لەو یارییەدا نیشانی دا. تا ئەو ئاستەی زیدان لە  کۆنگرەی رۆژنامەوانییەکەدا وتی “کە ڤینیسیوس هاتە نێو یاریگا، نیوەی دووهەم بۆ ئێمە خراپتر بوو”.ڤینیسیوس جونیۆر وەرزی رابردوو لە گەرمەی قەیرانێکی قوڵی ئاست و ئەنجامدا، سەرەڕای بچووکی تەمەنی باشترین یاریزانی ریاڵ مەدرید بوو، بەڵام دوای پێکانە درێژخایەنەکەی و گۆڕینی راهێنەر، بە هەمان ئاستەوە نەبینرایەوە.



یاریگا-ئانسو فاتی یاریزانی لاوی بارسێلۆنا مێژوویەکی گەورەی تۆمارکرد کاتێک شەوی رابردوو بووە دووهەم لاوترین یاریزانی مێژووی بارسێلۆنا.هێرشبەرە گینییەکە لەبری لیۆنێل مێسی بانگهێشتکرا  بە تەمەنی ١٦ ساڵ و نۆ مانگ و لە نیوەی دووهەمی یارییەکەدا بەشداری پێکرا.باوکی ئانسو لە دیمانەیەکدا باس لەوە دەکات ریاڵ مەدرید پارەیەکی زۆری پێداون بەڵام بارسایان هەڵبژاردووە. سەرەتا وتی “ئەمە خۆشترین رۆژی ژیانمە، کە بیستمان ڤاڵڤێردی بانگهێشتی تیمی یەکەمی کردووە، خۆم و هاوسەرەکەم دەستمان کرد بە گریان لە خۆشیدا. کاتێک بینیمان پێی نایە نێو یاریگا بەخۆمان دەوت ئەمە خەونە، نابێت و راستی نیە”.هەروەها باسی ئەوەی کرد مەدرید پارەیەکی زیاتریان داوە و وتی “لە شاری سیڤیلیا بووین، هەردوو ریاڵ مەدرید و بارسێلۆنا گرێبەستیان پێشکەشکرد، گرێبەستەکەی مەدرید باشتر بوو بەڵام بارسا هاتنە ماڵەوە و گرێبەستەکەیان لەگەڵ خۆیاندا هێنابوو، لەوێ توانیان رازیم بکەن چونکە وتیان ئێمە پڕۆژەیەکمان هەیە بۆ کوڕەکەت و پاش چەند ساڵێک ئەنجامەکەی دەبینیت”.ئانسو تەنیا ١٨ رۆژ لە ڤیسێنتی مارتینێز گەورەترە کە لاوترین یاریزانی مێژووی بارسایە.



یاریگا- لە کۆتاییدا دوای 50 یاری، توانرا ڤێرجل ڤان دایکی دڵی بەرگریی یانەی لیڤەرپووڵ تێبپەڕێنرێت.50 یاری بوو لە میانی خولی ئینگلیزیی، نەتوانرابوو بەرگریکارە هۆڵەندییەکە تێبپەڕێنرێت (مراوغە بکرێت)، تا لە یاریی نێوان ڕێدز و ئارسیناڵ، لە گەڕی سێیەمی پریمەرلیگ، نیکۆلاس پیپی یاریزانی گەنەرز توانی ئەو کارە ئەنجام بدات. یارییەکەش 1-3  لە بەرژەوەندیی کوڕانی کلۆپ کۆتایی هات.پیپی لە ماوەی گواستنەوەکانی هاوینەی ئەمساڵدا، بە نرخی 80 ملیۆن یۆرۆ لە یانەی لیلی فەڕەنسییەوە ڕووی کردە ئارسیناڵ و بوو بە گرانترین بۆندی مێژووی یانە لەندەنییەکە. تاگئارسیناڵ، پریمەرلیگ ڤان دایک، لیڤەرپووڵ، نیکۆلاس پیپی



یاریگا- ڕاپۆرتە هەواڵییەکان لە فەڕەنساوە بڵاویان کردەوە کیلیان مباپێی ئەستێری پاریس سان جێرمان بەهۆی ئەو پێکانەوەی تووشی بووە، سێ هەفتە تا مانگێک لە یاریگاکان دوور دەکەوێتەوە.هێرشبەرەکەی پی ئێس جی لە یاری شەوی ڕابردوویاندا بەرامبەر تولۆز دووچاری پێکان هات و بە ناچاری گێمی دووەم یاریگای بەجێهێشت، لەو یارییەی کە کوڕانی تۆماس تۆخێل بە چوار گۆڵی بێ وەڵام براوە بوون.بە گوێرەی ڕاپۆرتە پزیشکییەکان، پێکانی ئەستێرە فەڕەنسییەکە ئاستی پلە یەکە و لە ماسوولکەکانی پشتەوەی ڕانیدا دروست بووە. تاگپاریس سان جێرمان کیلیان مباپێ



























یاریگا-پاوڵ مێرسن شیکەرەوە و رۆژنامەنووسی وەرزشی ئاژانسی  سکای سپۆرت پێی وایە یانەی تۆتنهام هۆتسپێرز لە ئێستاوە لە دەرەوە پێشبڕكێی بەدەستهێنانی ناسناوی پریمەرلیگ دایە.مێرسن دەڵێت گرنگی بەوە نادەن کە گۆڵ تۆماربکەن و لە کاتێکدا چەند خولەکێک مابوو بۆ کۆتایی یارییەکە بە هیچ شێوەیەک پێیانەوە دیارنەبوو کە هەوڵ بۆ گۆڵ بدەن. لە خۆمم دەپرسی “ئایا دەزانن چەند خولەک ماوە بۆ کۆتایی یارییەکە”. پۆچەتینیۆ تا ئێستا تیمەکەی بۆ یەکلانەبووەتەوە و داهێنەرترین یاریزانیشی کریستیان ئێریکسنە لەسەر کورسی یەدەگە.تۆتنهام لە سێ یاری سەرەتای ئەم وەرزەدا تەنها چوار خاڵی کۆکردووەتەوە و لە ئێستاوە پێنج خاڵ لەدوای لیڤەرپوولی پێشەنگی پریمەرلیگەوەیە. سپێرز ساڵانێکە لە پلەکانی پێشەوەی خولەکەدا لە پێش یانەکانی وەک مانچستەریونایتد و ئارسناڵ و چێڵسی دەبینرێت بەڵام بەڵام ٥٨ ساڵە نەیتوانیوە ناسناوەکە بەدەست بهێنێت.



یاریگا- چیرۆكی گەڕانەوەی نەیمار بۆ یانەكەی پێشووی بەردەوامی هەیە و بەرەبەیانی ئەمڕۆ وەفدێك لە بارسێلۆناوە بەرەو پاریس بەڕێكەوتن بە مەبەستی دووبارە هێنانەوەی یاریزانە بەڕازیلیەكە بۆ یانەكە.بە پێی ڕۆژنامەی پاریسیان یانەی پاریس داوای دیمبلی و سیمیدۆ و 100 ملیۆن یۆرۆ دەكات لە پێناو دەسبەرداربوون لە نەیمار.هەروەها ڕۆژنامەی ڕاك ئەوەی ئاشكرا كرد كە دوا نیوەڕۆی ئەمڕۆ هەردوولا كۆدەبنەوە بۆ گفتوگۆكردن سەبارەت بە گرێبەستەكە.ڕۆژنامەی ماركای ئیسپانیش لە هەواڵێكیدا باس لەوە دەكات كە ئەمڕۆ ڕۆژێكی گرنگ و یەكلاكەرەوەیە بۆ گەڕاندنەوەی نەیمار بۆ یانە كەتەلۆنییەكە پێش تەواو بوونی وادەی گواستنەوەی یاریزانان بە 6 ڕۆژ. تاگبارسێلۆنا پاریس نەیمار



یاریگا-مایکڵ ئۆوین ئاشکرایکرد یۆرگن کلۆپ بەنیازە جۆیل ماتیپ بنێرێتە سەر کورسی یەدەگ و لە تواناکانی رازی نیە.ئۆوین بۆ لیڤەرپوول ئیکۆ وتی “راستییەکە ئەوەیە کلۆپ دەیەوێت ڤان دایک و گۆمێز وەکو بەرگریکار یاری پێبکات و ئەوە نیازی ئەوە. بەڵام وەرزی رابردوو بە ناچاری یاری بە ماتیپ کرد، ئەویش ئاستێکی بەرزی نیشاندا و لابردنی زەحمەت بوو”.گۆمێز بە ئاستێکی زۆر بەرزەوە لەگەڵ لیڤەرپوول دەرکەوت بەڵام پێکانێکی درێژخایەن ئەو یاریزانەی بۆ ماوەیەکی زۆر دوورخستەوە و لەم دواییەدا بە هێواشی لیڤەرپوول هەوڵی گەڕاندنەوەی ئەو یاریزانە دەدات بۆ پێکهاتەی سەرەکی.



یاریگا-قەیرانی پێکانەکان لە ریاڵ مەدرید تا دێت قوڵتر دەبێتەوە و خامێس رۆدریگێز نوێترین قوربانییە.بەدەر لە چاوەڕوانییەکان خامێس لە پێکهاتەی سەرەکی مەدرید دابوو بۆ یارییەکەی ڤالادۆلید بەڵام لە نیوەی دووهەمدا یاریگای جێهێشت و دواتر زانرا ناوبراو ئازاری هەبووە.پشکنینە پزیشکییەکان دەریانخستووە ئەستێرە کۆڵۆمبییەکە ئازار بە پووزی گەیشتووە و بەو هۆیەوە ماوەی ٢-٣ هەفتە دووردەکەوێتەوە.ئەمە لە کاتێکدایە هەریەک لە مارکۆ ئاسێنسیۆ،براهیم دیاز، ئێدین هازارد و رۆدریگۆ ش پێکانیان هەیە. 



یاریگا-یانەی واتفۆرد بەنیاز نیە خاڤی گارسیای راهێنەر دووربخاتەوە سەرەڕای حەوتەم شكستی لەسەریەک بۆ ئەو یانەیە لە یارییە فەرمییەکان.سکای سپۆرت رایگەیاندووە بنەماڵەی پۆزی خاوەنی یانەکە پێین وایە هێشتا گارسیا باشترین راهێنەرە بۆ سەرکردایەتیکردنی یانەکە و بەنیازنین دووری بخەنەوە. بەڵکو دەیانەوێت لە یاری رۆژی سێ شەممەی جامی کاراباو بەرامبەر کۆڤێنتری، ئەو یانەیە بگەڕێتەوە سەر رێچکەی سەرکەوتنەکان و متمانەی بۆ دروست ببێتەوە.واتفۆرد کۆتا چوار یاری وەرزی پێشووی دۆڕاند، لە نێویاندا شکستەکە گەورەکەی یاری کۆتایی جامی ئینگلتەرا بەرامبەر مان سیتی بە ئەنجامی ٦-٠. لەم وەرزەشدا هەر سێ یارییەکەی دۆڕاندووە و لە کۆتا پلەی ریزبەندی خولەکەدایە. 



یاریگا-ئارسناڵ و ریاڵ سۆسیداد گەیشتوونەتە رێککەوتنی کۆتایی بۆ گەڕاندنەوەی ناچۆ مۆنریاڵ بۆ وڵاتەکەی.لەگەڵ ئەوەی ناچۆ لە تەواوی سێ یاری ئەم وەرزەی ئارسناڵ لە پێکهاتەی سەرەکیدابوو بەڵام لەگەڵ نزیکبوونەوەی وادەی چاکبوونەوەی کیران تیێرنی، گەنەرز پێویستی بەو یاریزانە نامێنێت، بە تایبەت کە تەمەنی گەیشتووەتە ٣٣ ساڵ.بەگوێرەی رۆژنامەکانیش سۆسیداد بەهۆی تەمەنەکەیەوە چاوی لەوەیە بە پارە و موچەیەکی کەم ئەو یاریزانە رازی بکات.مۆنریاڵ لە ٢٠١٣دا لە مەلەگاوە گوێزرایەوە بۆ ئارسناڵ، دوای شەش وەرز ١٨٧ یاری بۆ ئەو یانەیە ئەنجامداوە و حەوت گۆڵیشی بۆ تۆمارکردوون.



یاریگا- ئارۆن وان بیساکای یاریزانی نوێی مانچستەر یونایتد باس لە ئامۆژگارییەکانی پۆگبا دەکات لە دوای هاتنی بەرگریکارە بۆ ڕیزەکانی مان یۆ.بیساکا گوتی: “پۆگبا هۆکار بوو بۆ ئەوەی زوو لەگەڵ یانەکەدا ڕابێم هەر کە گەشتم. زۆر یارمەتیی دام لە زاڵبوونم بەسەر ترسەکانی دەسپێک، بەتایبەت لەو گۆرانکارییەی کە لە ژیانمدا ڕووی دا.”وتیشی: “هەر بە گەشتنم بە مانچستەر، پۆگبا لەگەڵمدا دانیشت و ئامۆژگاریی پێدام کە لە کاروانەکەمدا لەگەڵ یانەکە یارمەتیدەرم دەبێت. پێی گوتم پێویستە بە ترسەوە یاری نەکەیت، پێویستە واز لە حەزەرکردنی زیاد لە پێویست بهێنیت و خۆت بگونجێنیت لەگەڵ فشارەکان.”بیساکا لە ماوەی گواستنەوەکانی هاوینەدا لە کریستاڵ پالاسەوە ڕووی کردە مانچستەر یونایتد بە بڕی 50 ملیۆن پاوەند کە ئەوەش کردیە چوارەم گرانترین بۆندی مێژووی شەیتانە سوورەکان. تاگبیساکا، پۆڵ پۆگبا، مانچێسته‌ر یونایتد



یاریگا- ئاریان ڕۆبنی هۆڵەندی بە دووری نازانێت جارێکیتر بگەڕێتەوە بۆ یاریگاکان و پاشگەز بێتەوە لە بڕیاری وازهێنانی لە یاریکردن کە بە بڕیارێکی قورسی ژیانی وەسف کرد.لەو بارەیەوە گوتی: “قورسیی بڕیارێک وات لێ دەکات ئەشێ لێی پاشگەزبیتەوە. بێ گومان لەوانەیە جارێکیتر بیر بکەمەوە و بڕیاری گەڕانەوە بدەم و بە شێوەیەکی پیشەگەرانە دەست بکەمەوە بە ئەنجامدانی یاری تۆپی پێ. من پەیوەندییەکی پتەوم بە تۆپی پێوە هەیە. بە دڵنیاییەوە بیری ئەو هەستە دوولایەنەی خۆم و هاندەران دەکەم، هەروەها ئەو ئاڵەنگارییە نوێیانەی کە ڕۆژانە لەنێو یاریگاکان دەمبینی.”ڕۆبن دوای بەڕێکردنی کاروانێکی بەرچاوی وەرزشیی، ئەم هاوینە لە یانەی بایەرن میونخ کۆتا وێستگەی خۆی ڕاگەیاند. پێشتریش لەگەڵ یانە دیارەکانی وەک ڕیاڵ مەدرید و چێڵسی و هەوەها هەڵبژاردەی هۆڵەنداش، ئەزموونی هەیە. تاگئاریان ڕۆبن،



لە میانەی پاشکۆی پاڵاوتنەکانی خولی پاڵەوانەکانی وەرزی نوێ دا، یانەکانی ئۆڵیمپیاکۆس و دینامۆ زاگریب و رێد ستار گەیشتنیان بە قۆناغی کۆمەڵەکان مسۆگەرکرد و تەنها سێ پێگە ماون پڕبکرێنەوە.ئەو سێ بلیتەی کە ماوە لە نێوان ئەم شەش یانەیەدان کە لە ٢٤ کاتژمێری داهاتوودا یەکلادەبنەوە : براوەی کلۆج و سلاڤیا پراگ، براوەی ئاپۆیل و ئەجاکس ، براوەی کلەب بروگ و لینتس.ئەو یانانەی گەیشتوونەتە کۆتاییەکان بەمجۆرەن:ئینگلتەرا (مانچێستەر سیتی،لیڤەرپوول،چێڵسی،تۆتنهام)ئیسپانیا(بارسێلۆنا،ریاڵ مەدرید، ئەتڵەتیکۆ مەدرید،ڤالێنسیا)ئیتاڵیا(یوڤێنتۆس،ناپۆلی،ئەتەلەنتا،ئینتەرمیلان)ئەڵمانیا(بایەرن میونشن،دۆرتموند،لایپزیگ،لیڤەرکوسن)فەڕەنسا(پاریس،لیل،لیۆن)رووسیا( زینیت، لۆکۆمۆتیڤ موسکۆ)پۆرتوگال (بەنفیکا)خولەکانی دیکە (شاختار،گینک،گالاتەسەرای،ساڵزبورگ،ئۆڵیمپیاکۆس،زینامۆ زاگریب،رێد ستار) تیروپشکی قۆناغی کۆمەڵەکان شەوی پێنجشەممە ٢٩-٨ کاتژمێر ٨:٠٠ بە کاتی کوردستان ئەنجام دەدرێت



یاریگا-هەردوو یانەی ئینتەرمیلان و مانچێستەریونایتد لە کۆتاییدا گەیشتنە رێککەوتن لەسەر گواستنەوەی ئەلێکسز سانچێز بۆ یانە ئیتاڵییەکە.جیانلوکا دی مارزیۆی رۆژنامەنووسی ئیتاڵی ناودار هەواڵەکەی پشتراستکردەوە و گواستنەوەکە بە خواستن دەبێت بۆ وەرزێک. وا بڕیاریشە سانچێز و بیراگی یاریزانی فیۆرەنتینا بەیەکەوە بگەنە بارەگای نێرازوری بۆ ئەنجامدانی پشکنینی پزیشکی.بەشێک لە دواکەوتنی گرێبەستەکە یەکلاییکردنەوەی موچە خەیاڵییەکەی ئەو یاریزانەبوو کە ساڵانە موچەی ٢٠ ملیۆن پاوەندە لە یونایتد. بەگوێرەی سەرچاوەکان هەردوولا رێککەوتون لەسەر ئەوەی ئینتەر نزیکەی پێنج ملیۆن پاوەندی موچەکەی بدات لە ماوەی خواستنەکەدا. تەواوی گرێبەستەکەش نزیکەی ١١ ملیۆن پاوەند لەسەر ئینتەر دەکەوێت.سانچێز دەچێتە پاڵ رۆمیلو لوکاکو کە ئەویش لە هەمان یانەوە گوێزرایەوە بۆ ئینتەر لەسەر داوای ئەنتۆنیۆ کۆنتی راهێنەری نوێی یانەکە. ئەستێرە چێلییەکە لە ماوەی ساڵ و نیوێکدا تەنها سێ گۆڵی بۆ مانچستەر تۆمارکرد.  



یاریگا–
بەرپرسێکی پێشووی یانەی بارسێلۆنای ئیسپانیا ئاشکرای دەکات بە گەڕاندنەوەی نێیمار بلاوگرانا زەرەمەند دەبێت.تۆنی فریکسا بەرێوەبەری وەرزشی پێشووی کەتەلۆنیەکان بە رۆژنامەی مارکای گووت ” بارسا لە گەڕاندنەوەی هێرشبەری بڕازیلی زیانێکی گەورەی ئابووری پێدەگات، بۆیە باشتروایە کۆتایی بەم بابەتە بێنن، چونکە ئەوان هیچ پێویستیەکیان بەم یاریزانە نیە، لە بڕی ئەو باشترە بیر لە هێنانی یاریزانی لاو بکەنەوە “.بەرپرسانی هەردوو یانەی بارسێلۆنا و پاریس سانجێرمان لە گفتگۆی بەردەوامدان بۆ کۆتایی هێنانی بە گواستنەوەی نێیمار، بەڵام تاوەکو ئێستا هیچ شتێک یەکلا نەبۆتەوە. تاگنێیمار داسیلڤا



یاریگا–
ئیسکۆ، ناوەڕاستکاری ئیسپانی یانەی ریال مەدریدی ئیسپانیا تووشی پێکان بووە.ماڵپەری فەرمی یانەی ریال مەدریدی ئیسپانیا بڵاویکردەوە ناوەڕاستکاری یانەکەیان لە ماسولکەکانی رانیدا هەستی بە ئازار کردووە و دوای ئەنجامدانی پشکنینە پزیشکیە سەرەتاییەکان دەرکەوتووە ئەو یاریزانە تووشی گرژ بوونی ماسولکەکانی هاتووە.سەرچاوەکە ئەوەشی بڵاوکردەوە دوای ئەنجامدانی پشکنینی ووردتر، وادەی دوور کەوتنەوەی لە یاریگاکان ئاشکرا دەکرێت. تاگئیسکۆ



یاریگا-زڵاتان ئیبراهیمۆڤیج  ناراستەوخۆ ئامادەیی خۆی نیشاندا بگەڕێتەوە بۆ ریزەکانی مانچستەریونایتد لە گواستنەوەی زستانەدا.ئیبرا تەمەنی گەیشتووەتە ٣٧ ساڵ بەڵام دوای تۆمارکردنی ٢٢ گۆڵ لە ٢٢ یاری خولی ئەمریکیدا پێی وایە دەتوانێت لە پریمەرلیگ یاری بکات و وتی “بە ئاسانی دەتوانم لە پریمەرلیگ یاری بکەم، ئەگەر مان یونایتد منی دەوێت ئەوە من لێرەم بەڵام ببورن ئێستا گالاکسی خاوەنمە. هەرچەندە ئەرکی خۆم لە ئەورووپا تەواوکردووە، بە ٣٣ ناسناوەوە هاتوومەتە ئێرە و دەمەوێت لێرەش شتێک ببەمەوە”.زڵاتان پێشتر دوو وەرزی لە یونایتد بەسەر بردووە و ٢٩ گۆڵی لە ٥٣ یاریدا تۆمارکرد. لە ئێستادا ئەو یانەیە قەیرانی یاریزانی بە ئەزموونی هەیە بە تایبەت لە هێڵی هێرشبردندا و هەریەک لە رۆمیلو لوکاکو وە ئەلێکس سانچێزیش ئەو یانەیەیان جێهێشتووە.



یاریگا–
لوکاس پۆدۆلسکی، یاریزانی پێشووی هەڵبژاردەی ئەڵمانیا داوا دەکات بەشداری ئۆڵمپیکی 2020ـی تۆکیۆ بکات.ناوەڕاستکارەکەی پێشووی مانشافت لە چاوپێکەوتنێکدا لەگەڵ سپۆرت بیڵد گووتی ” ئامادەم لەگەڵ هەڵبژاردەی ووڵاتەکەم بەشداری ئۆڵمپیکی ژاپۆن بکەم، بۆیە ئەگەر بەرپرسانی تۆپی پێ رازی بن، ئەوا بە بێ دوو دڵی ئامادەم ئەم کارە بکەم “.هەڵبژاردەکانی کە بەشداری ئۆڵمپیک دەکەن، دەتوانن سێ یاریزانی کە تەمەنیان لە سەرووی 23 ساڵە بانگهێشت بکەن، بەڵام ئەستەمە ئەڵمانیەکان بانگهێشتی پۆدۆلسکی 34 ساڵان و یاریزانی یانەی ڤیسێل کۆبی ژاپۆنی بکەن. تاگلوکاس پۆدۆلسکی



یاریگا-لیۆنێل مێسی لە میانەی مەشقە تاکەکەسییەکاندا دووبارە تووشی پێکان هاتووە و ئەگەری ئەوە هەیە یەک مانگ دووربکەوێتەوە.بەگوێرەی RAC1 دوێنێ مێسی لە هەمان پێکانەکەی پێشووی ئازاری پێگەیشتووەتەوە و مەشقەکانی جێهێشتووە. لەگەڵ ئەوەی هیچ لێدوانێکی فەرمی نیە بەڵام بەگوتەی سەرچاوەکە پێویستی بە نزیکەی مانگێکە بۆ چاک بوونەوە و بەشداری لە یارییەکەی ئۆساسۆنا ناکات.لیۆ لە ٥-٨دا لە قاچی راستی تووشی پێکان هات و بەو هۆیەوە تا ئێستا نەیتوانیوە لەم وەرزەی لالیگادا یاری بکات. جگە لە ئەفسانە ئەرژەنتینییەکە، فرانک دی یۆنگ یش بەتەنها مەشقەکانی ئەنجامداوە و روون نیە بۆ ئەو یارییە ئامادە دەبێت.



یاریگا- جیرارد پیكی بەرگریكاری بارسێلۆنا داوا لە نەیمار دا سێلڤا یاریزانی پێشووی هەمان یانە دەكات كە دووبارە بگەڕێتەوە یانەكە، دوای ئەوەی دوو وەرزە پەیوەندی بە یانەی پاریس سان جێرمانی فەڕەنسیەوە كردووە.لە لێدوانەكانیدا بۆ كەناڵێكی ئیسپانی پیكی ووتی: بێگومان ئاواتەخوازم بگەڕێتەوە بارسێلۆنا، بەڵام بڕیار لە دەستی خۆیەتی، ئەوە جێدەهێڵین بۆ خۆی بزانین چ بڕیارێك دەدات.لەم وەرزەدا بەهۆی دەنگۆی ڕۆشتنی لە یانە فەڕەنسیەكە نەیمار هیچ یاریەكی بۆ یانەكەی ئەنجام نەداوە.هەروەها یاریزانە بەڕازیلیەكە لە ماوەی ساڵەكانی 2013 بۆ 2017 یاری بۆ بارسێلۆنا كرد و توانی 10 نازناو بەدەست بهێنێت لەگەڵ یانەكە كە گرنگترینیان خولی یانە پاڵەوانەكانی ئەوروپا بوو. تاگبارسێلۆنا پیكی نەیمار



یانەی ئەجاکس ئەمستەردامی هۆڵەندی بە پاشکۆی پاڵاوتنەکان، خۆی گەیاندە کۆتاییەکانی خولی پاڵەوانەکانی ئەورووپا.ئەجاکس لە یاری چووندا لەگەڵ ئاپۆیلی قوبرسی بەرامبەربوون بەڵام لە یاری گەڕانەوەدا بە دوو گۆڵی ئەلڤارێز و تادیج سەرکەوتنیان مسۆگەرکرد.بەم بردنەوەیە ئەجاکس بۆ ٣٠هەمین جار خۆی گەیاندە کۆتاییەکان و لە مێژووی پاڵەوانێتییەکەشدا تەنها پێنج یانە زۆرتر سەرکەوتوون بەم جۆرە:١- ریاڵ مەدرید ٥٠ جار٢- بەنفیکا ٣٧ جار٣-بایەرن میونشن ٣٦ جار٤- یوڤێنتۆس ٣٤ جار٥- پۆرتۆ ٣٢ جار٦- ئەجاکس ٣٠ جار٦- بارسێلۆنا ٣٠ جا٨-ئۆڵیمپیاکۆس ٢٩ جار



یاریگا- ژمارەی چاودێریکەرانی پێگە فەرمییەکانی یانەی یوڤێنتوس زیادبوونێکی بەرچاوی بەخۆوە بینیوە و بەشێوەیەک هەژماری یانەکە پلەی سێیەمی وەرگرتووە لەڕووی ژمارەی ‘فۆڵۆوەرز’ـەکانیەوە، ئەوەش دوای گەشتنی کریستیانۆ ڕۆناڵدۆ بۆ خانمە پیرەکە، وەک تێبینی دەکرێت.ئێستا بیانکۆری بە تێپەڕاندنی 31 ملیۆن فۆڵۆوەەز، تەنها ڕیاڵ مەدرید و بارسێلۆنای لە سەرووە دەبینرێت گەشتۆتە پلەی سێیەم کە پێشتر پلەکە مانچستەر یونایتد داگیری کردبوو.پێش گەشتنی دۆن ڕۆناڵدۆ بە یانەکەی شاری تۆرین، ژمارەکە تەنها 21 ملیۆن بوو، بە ماوەی ساڵێک وا دیارە کاریگەریی سوپەرستارەکە دەردەکەوێت بەوەی لەو ماوەیەدا 10 ملیۆن زیادی کردووە و کە ئەوەش بە فراوانتربوونی ئاستی جەماوەریی یوڤی لێک دەدرێتەوە.ڕیزبەندیی یەکەم تا چوارەم بەم شێوەیە:ڕیاڵ مەدرید 77.6 ملیۆنبارسێلۆنا 76.4 ملیۆنیوڤێنتوس 31.1 ملیۆنمانچستەر یونایتد 31 ملیۆن تاگڕۆناڵدۆ یوڤێنتوس،



یاریگا–
رۆبێرت لێڤاندۆڤسکی، گۆڵکاری پۆڵەندی یانەی بایرن میونشنی ئەڵمانیا گرێبەستەکەی لەگەڵ یانەکەیدا نوێکردەوە.ماڵپەری فەرمی یانە ئەڵمانیەکە بڵاویکردەوە دواجار لیڤا بریاریدا گرێبەستەکەی بۆ ماوەی دوو وەرزی دیکە واتە تاوەکو کۆتایی ساڵی 2023 نوێکردەوە. گرێبەستی پێشووی گۆڵکارە پۆڵەندیە لە ساڵی 2021 کۆتایی دەهات.سەرچاوەکانی نزیک لە باڤارییەکان بڵاویان کردۆتەوە لە گرێبەستە نوێیەکەیدا لیڤاندۆڤسکی ساڵانە 20 ملیۆن یۆرۆ وەکو موچەی دەبێت. تاگرۆبێرت لێڤاندۆڤسکی



یاریگا–
پۆل پۆگبا، ناوەڕاستکاری فڕەنسی یانەی مانچێستەر یونایتدی ئینگڵاند ئامادە نیە گرێبەستەکەی نوێ بکاتەوە.رۆژنامەی وەرزشی مارکای ئیسپانیا بڵاویکردەوە ناوەڕاستکارەکەی شەیتانە سوورەکان داوا دەکات ریزەکانی یانەکەی بەرەو ریال مەدرید جێبێڵێت، بەڵام بەرپرسانی یانەکەی ئامادە نینە دەستبەرداری ببن، لە بەرامبەردا ئەو یاریزانەش ئامادە نیە گرێبەستەکەی نوێ بکاتەوە.سەرچاوەکە ئەوەشی بڵاوکردەوە پۆگبا و مینۆ رایۆلا کە دەکاتە بەرێوەبەری کارەکانی لە سەر هەوڵەکانیان بەردەوامن بۆ گواستنەوەی ئەو یاریزانە بۆ ریال مەدرید. تاگپۆل پۆگبا



یاریگا-لە میانەی بۆنەی دیاریکردنی باشترینەکانی ئەورووپا و هەروەها تیروپشکی پاڵەوانێتییە ئەورووپییەکان، باشترین گۆڵپارێزی ئەورووپا دیاریکرا.بێکەر بۆ بەدەستهێنانی ئەم خەڵاتە سەرکەوت بەسەر ئەندری تێر شتیگنی گۆڵپارێزی بارسێلۆنا و هیوگۆ لۆریسی گۆڵپارێزی تۆتنهام. ئەستێرە بەڕازیلییەکە توانی لەگەڵ ریدز خولی پاڵەوانەکان و لەگەل بەڕازیل کۆپا ئەمێریکا بباتەوە، هەروەها باشترین گۆڵپارێزی پریمەرلیگ بوو.



لە میانەی بۆنەی دیاریکردنی باشترینەکانی ئەورووپادا بۆ وەرزی رابردوو، باشترین یاریزانی هێڵەکانی بەرگری و ناوەڕاست و هێرشبەر دیاریکران بەم جۆرە:بەرگریکار : ڤێرجل ڤان دایک سەرکەوت بەسەر ماتیاس دی لیخت و ئەلێکس ترێنت ئارنۆڵدهێڵی ناوەڕاست: فرانک دی یۆنگ سەرکەوت بەسەر کریستیان ئێریکسن و جۆردان هێندەرسنهێڵی هێرشبەر



لە میانەی بۆنەی دیاریکردنی باشترینەکانی ئەورووپاوە لەلایەن یوفا، لیۆنێل مێسی وەکو باشترین هێرشبەر دیاریکرا.لیۆ بۆ بەدەستهێنانی خەڵاتەکە سەرکەوت بەسەر هەریەک لە کریستیانۆ رۆناڵدۆ و سادیۆ مانێ.مێسی پاڵەوانی لالیگا و گۆڵکاری خولەکە بوو, وە دووهەم گۆڵکاری خولی پاڵەوانەکان بوو بە شەش گۆڵ.



یاریگا- شەوی ڕابردوو، بە کۆتایی هاتن بە یارییەکانی پاشکۆی پاڵاوتن بۆ گەشتن بە چامپیۆنزلیگی 2019/20 ناسنامەی سەرجەم یانەکان ئاشکرا بوو.لە یەکێک لە یارییەکاندا یانەی سلاڤیا پراگ توانی لەسەر حیسابی کلوج ڕۆمانی کورسییەکی قۆناغی کۆمەڵەکانی چامپیۆنزلیگ مسۆگەر بکات، لەو یارییەی کە تێیدا عەبدوڵڵا یوسف ئەهلی لە خولەکی 79 بەشداریی پێکرا، کە ناوبراو تازەگیی گواستراوەتەوە ڕیزەکانی یانە چیکییەکە.بەوەش عەبدووڵا یوسفی بەحرێنیی دەبێتە دووەم یاریزان لە کەنداوی عەبەرەبییەوە ناوی بچێتە مێژووی چاپمیۆنزلیگەوە دوای هەوار مەلا موحەمەدی یاریزانی پێشووتری هەڵبژاردەی عێراق کاتێک ساڵی 2008 بۆ یەکەم جار لە یانەی ئانۆرسیسی قوبرسی بەرامبەر ڤێردەر برێمەنی ئەڵمانیی یاری کرد.ئەمشەو تیروپشک کرا بۆ دیاریکردنی یارییەکانی قۆناغی کۆمەڵەکان و تێیدا یانەکەی هێرشبەرە بەحرێنییەکە کەوتە کۆمەڵەی شەشەم کە یانەکانی بارسێلۆنا، بروسیا دۆرتمۆند و ئینتەر میلان دەبینرێن و بە کۆمەڵەی ئاگرینی قۆناغەکە دادەنرێت. تاگچامپیۆنزلیگ، سلاڤیا پراگ، عەبدوڵڵا یوسف، کەنداوی عەرەبیی، هاوار مەلا موحەمەد،



ئەمشەو تیروپشکی قۆناغی ٣٢ی خولی پاڵەوانەکانی ئەورووپا راکێشرا و دوو کۆمەڵەی بەهێزی تێدا بەدی دەکرێت. ئەنجامەکەی بەم جۆرە بووکۆمەڵەی یەکەم : پاریس سان جێرمان، ریاڵ مەدرید، کلەب بروژ ، گالاتەسەرایکۆمەڵەی دووهەم: بایەرن میونشن، تۆتنهام، ئۆڵیمپیاکۆس، رێد ستارکۆمەڵەی سێهەم: مان سیتی، شاختار، دینامۆ زاگریب، ئەتەلەنتاکۆمەڵەی چوارەم: یوڤێنتۆس، ئەتلەتیکۆ، لیڤەرکوسن، لۆکۆمۆتیڤ مۆسکۆکۆمەڵەی پێنجەم: لیڤەرپوول، ناپۆلی، ساڵسبۆرگ، گینککۆمەڵەی شەشەم: بارسێلۆنا، دۆرتموند، ئینتەرنازیۆنالێ، سلاڤیا پراگکۆمەڵەی حەوتەم: زینیت، بەنفیکا، لیۆن، لایپزیگکۆمەڵەی هەشتەم: چێڵسی،ئەجاکس، ڤالێنسیا، لیل
